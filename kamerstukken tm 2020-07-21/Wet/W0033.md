## Wet erkenning recht op voltooid leven 
 
##Wet erkenning recht op voltooid leven

###KONINKLIJKE BOODSCHAP
Aan de Tweede Kamer der Staten-Generaal
Wij bieden U hiernevens ter overweging aan een voorstel van wet tot erkenning van het recht op voltooid leven. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 13-07-2019 /u/Dekoul

###VOORSTEL VAN WET
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om ouderen de vrijheid te geven te kiezen voor een waardig levenseinde indien zij hun leven als voltooid beschouwen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL I
De Wet toetsing levensbeëindiging op verzoek en hulp bij zelfdoding wordt als volgt gewijzigd:

A

Artikel 2 wordt als volgt gewijzigd:

1. Lid 1, subonderdeel b wordt als volgt gewijzigd:
    b. ofwel de overtuiging heeft gekregen dat er sprake was van uitzichtloos en ondraaglijk lijden van de patient, ofwel heeft bevestigd dat de patiënt vijfenzeventig jaren of ouder is.

###ARTIKEL II

Deze wet treedt onmiddellijk in werking na publicatie in het Staatsblad.

###ARTIKEL III

Deze wet wordt aangehaald als: Wet Erkenning recht op voltooid leven.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---
###Memorie van Toelichting

###Huidige situatie:

###Wet toetsing levensbeëindiging op verzoek en hulp bij zelfdoding

Artikel 2

1 De zorgvuldigheidseisen, bedoeld in artikel 293, tweede lid, Wetboek van Strafrecht, houden in dat de arts:

    a. de overtuiging heeft gekregen dat er sprake was van een vrijwillig en weloverwogen verzoek van de patiënt,

    b. de overtuiging heeft gekregen dat er sprake was van uitzichtloos en ondraaglijk lijden van de patiënt,

    c. de patiënt heeft voorgelicht over de situatie waarin deze zich bevond en over diens vooruitzichten,

    d. met de patiënt tot de overtuiging is gekomen dat er voor de situatie waarin deze zich bevond geen redelijke andere oplossing was,

    e. ten minste één andere, onafhankelijke arts heeft geraadpleegd, die de patiënt heeft gezien en schriftelijk zijn oordeel heeft gegeven over de zorgvuldigheidseisen, bedoeld in de onderdelen a tot en met d, en

    f. de levensbeëindiging of hulp bij zelfdoding medisch zorgvuldig heeft uitgevoerd.

###Toelichting:

Het recht op zelfbeschikking houdt in dat mensen zelf moeten kunnen bepalen wat zij met hun lichaam en hun leven doen. Ouderen van 75 jaar of ouder behoren daarom het recht op voltooid leven te hebben. Zij kunnen hierdoor euthanasie aanvragen bij hun arts, welke bij een positieve uitslag op de hieraan gekoppelde test van hun psychische welzijn goedgekeurd wordt.

---

###Deze wet is ingediend door /u/supertanno (SP)

###De eerste lezing loopt tot 27-07-2019