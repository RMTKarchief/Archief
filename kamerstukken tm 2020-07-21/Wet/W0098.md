##Wet bescherming culturele evenementen 
 
#Voorstel van de Wet

/u/dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamelijk is, de Afdeling advisering van de Raad van State gehoord, vastgesteld:


**Artikel I**

In deze regeling wordt verstaan onder:

*beschermd cultureel evenement*: cultureel evenement dat zodanig is aangewezen op grond van Artikel II.I, eerste lid;

*cultureel evenement*: evenement met een hoofdzakelijk oogmerk op basis van kunst, cultuur, muziek, wetenschap of sport;

*ensemble*: een op grond van Artikel II.IV aangewezen rijksmonument met een cultureel evenement;

*inspecteur*: inspecteur als bedoeld in Artikel V.IV;

*Onze Minister*: Onze Minister van Onderwijs, Cultuur en Wetenschap;

*BECE-register*: officiÃ«le term voor het Bescherming culturele evenementen register;

*Staat*: Staat der Nederlanden;

**Artikel II**

#####Artikel II.I Aanwijzing als beschermd culturele evenement

1. Onze Minister kan ambtshalve besluiten dat een culturele evenement van bijzondere cultuurhistorische of wetenschappelijke betekenis of uitzonderlijke schoonheid is en dat als onvervangbaar en onmisbaar behoort te worden behouden voor het Nederlands cultuurbezit aan te wijzen als beschermd culturele evenement.

2. Een culturele evenement is een evenement met een hoofdzakelijk oogmerk op basis van kunst, cultuur, muziek, wetenschap of sport.

#####Artikel II.II Register beschermde culturele evenementen

1. Onze Minister houdt een register van beschermde culturele evenementen bij.

2. Het register kan door eenieder worden geraadpleegd.

3. Het register bevat informatie over de beschrijving en het culturele belang voor een beschermd cultureel evenement.

#####Artikel II.III Wijziging in aanwijzing

1. Onze Minister kan een besluit tot aanwijzing als beschermd cultureel evenement ambtshalve wijzigen of intrekken.

2. Onze Minister kan ambtshalve verbeteringen van feitelijke aard aanbrengen in de beschrijving van een beschermd cultureel evenement.

#####Artikel II.IV Aanwijzing als ensemble

1. Onze Minister kan ambtshalve besluiten een rijksmonument tezamen met een cultureel evenement aan te wijzen als ensemble, indien het geheel van rijksmonument en het culturele evenement in onderlinge samenhang van bijzondere cultuurhistorische of wetenschappelijke betekenis is.

#####Artikel II.V Informatiesysteem en rijksmonumentenregister

1. Onze Minister houdt een informatiesysteem van aangewezen ensembles bij dat is gekoppeld aan het rijksmonumentenregister.

2. Het informatiesysteem kan door eenieder worden geraadpleegd.

3. Het informatiesysteem bevat voor een opgenomen ensemble in ieder geval een algemene omschrijving, een opsomming van het rijksmonument en, voor zover de eigenaar daarmee heeft ingestemd, de culturele evenementen die behoren tot het ensemble en de motivering van de aanwijzing van het ensemble.

#####Artikel II.VI Wijziging in aanwijzing

1. Onze Minister kan een besluit tot aanwijzing als ensemble ambtshalve wijzigen of intrekken.

2. Onze Minister kan ambtshalve verbeteringen van feitelijke aard aanbrengen in de beschrijving van het ensemble.

#####Artikel II.VII Gemeentelijk beschermd culturele evenementen

1. De gemeenteraad kan een zogenoemde BECE-verordening vaststellen.

2. De verordening ziet op het beheer en behoud van het beschermde culturele evenementen gelegen binnen de desbetreffende gemeente, dat van bijzonder belang is voor die gemeente vanwege de cultuurhistorische of wetenschappelijke betekenis.

3. Het college van burgemeester en wethouders houdt een gemeentelijk BECE-register van aangewezen beschermde culturele evenementen bij.

#####Artikel II.VIII Provinciaal beschermd culturele evenementen

1. Provinciale staten kunnen een BECE-verordening vaststellen.

2. De verordening ziet op het beheer en behoud van het beschermde culturele evenementen geheel of gedeeltelijk gelegen binnen de desbetreffende provincie, dat van bijzonder belang is voor die provincie vanwege de cultuurhistorische of wetenschappelijke betekenis.

3. Gedeputeerde staten houden een provinciaal BECE-register van aangewezen beschermde culturele evenementen bij.

**Artikel III**

#####Artikel III.I Begripsbepaling

1. In deze paragraaf wordt verstaan onder handeling: handeling als bedoeld in artikel III.IV onder A tot en met E.

#####Artikel III.II Mededelingsplicht organisatoren

1. De organisatoren van een beschermd cultureel evenement deelt degene aan wie zij het cultureel evenement vervreemdt of aan wie zij met betrekking tot het cultureel evenement rechten verleent vooraf mee dat het cultureel evenement is aangewezen als beschermd cultureel evenement.

#####Artikel III.III Medewerking aan toezicht

1. Degene die een beschermd cultureel evenement onder zich heeft, bevestigt en controleert het desgevraagd aan de inspecteur en meldt deze onverwijld het tenietgaan van het cultureel evenement.

#####Artikel III.IV Verbod op handeling zonder melding

1. Zonder voorafgaande schriftelijke melding aan de inspecteur is het verboden een beschermd cultureel evenement:

A. te verplaatsen;

B. te vervreemden;

C. te laten organiseren aan derde;

D. in bruikleen te geven, of;

E. een ander cultureel evenement zonder toestemming te laten verwijzen met de benaming van alle beschermd culturele evenementen.

#####Artikel III.V Verbod op handeling zonder toestemming

1. Gedurende zes weken na de verzending van de melding, bedoeld in Artikel III.IV, is een handeling verboden zonder de toestemming van de inspecteur of van Onze Minister, tenzij die melding alleen het voornemen tot verplaatsing binnen Nederland betreft.

2. Indien een handeling strekt tot het buiten Nederland brengen van een beschermd cultureel evenement, kan alleen Onze Minister toestemming geven.

#####Artikel III.VI Verbod op handeling na bedenkingen

1. Indien Onze Minister binnen de termijn, bedoeld in Artikel III.V, eerste lid, bij degene die de melding heeft gedaan schriftelijk bedenkingen tegen de handeling heeft aangevoerd, is die handeling verboden.

2. De bedenkingen kunnen alleen zijn gegrond op de overweging dat er gevaar is voor het verlies van het beschermd cultureel evenement voor het in Nederland aanwezige evenement.

#####Artikel III.VII Voorschriften bij bedenkingen

1. Onze Minister kan bij het aanvoeren van bedenkingen meedelen dat het verbod niet geldt voor zover aan de handeling uitvoering wordt gegeven met inachtneming van door hem daarbij gestelde voorschriften.

2. De voorschriften strekken alleen ter voorkoming van het verlies van het beschermd cultureel evenement voor het in Nederland aanwezige evenement.

#####Artikel III.VIII Geen bedenkingen

1. Indien Onze Minister geen bedenkingen heeft aangevoerd, is een handeling na een jaar na de verzending van de melding opnieuw verboden.

2. Onze Minister bevestigt desgevraagd binnen acht dagen schriftelijk dat hij geen bedenkingen heeft tegen een handeling, indien de termijn, bedoeld in Artikel III.V, eerste lid, is verstreken zonder dat hij bedenkingen heeft aangevoerd.

3. Indien Onze Minister eerder aangevoerde bedenkingen intrekt, is een handeling na een jaar na de intrekking opnieuw verboden.

#####Artikel III.IX Kennisgeving bedenkingen in Staatscourant

1. Onze Minister geeft op een geschikte wijze en in ieder geval door plaatsing in de Staatscourant kennis van de bedenkingen die hij met betrekking tot een beschermd cultureel evenement heeft aangevoerd tegen:

A. Vervreemding;

B. Het laten organiseren van het evenement aan derde zonder goedkeuring van alle betrokken partijen;

C. Verplaatsing van het evenement binnen of buiten Nederland zonder uitzonderlijke onmachtige redenen;

2. De kennisgeving vermeldt het beschermd cultureel evenement, de handeling, bedoeld in het eerste lid, en de bedenkingen.

3. De kennisgeving bevat geen gegevens over de betrokken partijen van het beschermd cultureel evenement.

#####Artikel III.X Aanmelding van mogelijke kopers; aanbod tot aankoop door Staat

1. Gedurende zes weken na de publicatie in de Staatscourant kunnen mogelijke kopers van het beschermd cultureel evenement zich aanmelden bij Onze Minister.

2. Onze Minister geeft een aanmelding onverwijld door aan de eigenaar van het beschermd cultureel evenement

3. Na afloop van de termijn, bedoeld in het eerste lid, gelden bedenkingen als bedoeld in Artikel III.IX, eerste lid, als een aanbod van de Staat tot aankoop van het beschermd cultureel evenement op de in de Artikelen III.XIII en III.XIV geregelde wijze.

4. Het aanbod geldt drie maanden.

5. Op schriftelijk verzoek van de organisator kan het moment van de aanvang van het aanbod worden uitgesteld.

6. Onze Minister en de organisator kunnen de termijn, bedoeld in het vierde lid, in onderling overleg verlengen.

#####Artikel III.XI Uitzondering bij voorschriften

1. De Artikelen III.IX en III.X zijn niet van toepassing indien Onze Minister bij het aanvoeren van bedenkingen een mededeling heeft gedaan als bedoeld in Artikel III.VII, eerste lid.

#####Artikel III.XII Opschorten termijn

1. De in Artikel III.X, vierde lid, bedoelde termijn wordt opgeschort, zolang over een aanbod van de Staat tot aankoop van een beschermd cultureel evenement:

A. bij de rechtbank Den Haag een procedure als bedoeld in Artikel III.XIV, eerste lid, aanhangig is; of

B. tussen de Staat en de organisator een overeenkomst tot arbitrage bestaat.

#####Artikel III.XIII Minister treedt in onderhandeling

1. Onze Minister treedt onverwijld na aanvang van de termijn, bedoeld in Artikel III.X, vierde lid, met de organisator in onderhandeling over de koopprijs en de overige verkoopvoorwaarden.

#####Artikel III.XIV Rechtbank Den Haag stelt prijs vast

1. Indien de onderhandelingen, bedoeld in Artikel III.XIII, niet tot overeenstemming leiden, wordt de prijs op verzoek van een van de partijen vastgesteld door de rechtbank Den Haag, tenzij de organisator te kennen geeft af te zien van de handeling of Onze Minister de daartegen aangevoerde bedenkingen intrekt.

2. Alvorens te beslissen vraagt de rechtbank advies aan deskundigen.

3. De griffier zendt een afschrift van het deskundigenadvies aan de verzoeker en de wederpartij, die binnen een door de rechter te bepalen termijn hun opmerkingen over het advies bij de griffie kunnen indienen.

4. Tegen beschikkingen op grond van dit artikel staat uitsluitend beroep in cassatie open.

#####Artikel III.XV Afzien van bedenkingen of handeling

1. Binnen een maand nadat de koopprijs ingevolge artikel 4.14 onherroepelijk is vastgesteld, kan Onze Minister aan de organisator meedelen van het aanvoeren van bedenkingen af te zien en kan de organisator aan Onze Minister meedelen van het verrichten van de gemelde handeling af te zien.

2. Indien aan het eerste lid geen uitvoering wordt gegeven, geldt de vastgestelde koopprijs als overeengekomen tussen partijen.

#####Artikel III.XVI Bekendmaking voornemen tot vervreemding

1. Een voorgenomen besluit tot vervreemding van een beschermd cultureel evenement wordt door Onze Minister, gedeputeerde staten of het college van burgemeester en wethouders bekendgemaakt op een door Onze Minister aangewezen wijze.

2. De bekendmaking bevat in elk geval een beschrijving van het beschermd cultureel evenement, een motivering van de voorgenomen vervreemding en een mededeling of advies wordt gevraagd als bedoeld in Artikel III.XIIV.

3. Voor zover geen advies wordt gevraagd als bedoeld in Artikel III.XIIV, kan een ieder gedurende zes weken na de dag van bekendmaking van het voornemen bij Onze Minister, gedeputeerde staten onderscheidenlijk het college van burgemeester en wethouders zienswijzen indienen over de vraag of het beschermd cultureel evenement van bijzondere cultuurhistorische of wetenschappelijke betekenis is en onvervangbaar en onmisbaar voor het Nederlands cultuurbezit.

4. Gedurende de termijn, bedoeld in het derde lid, wordt niet overgegaan tot vervreemding van het beschermd cultureel evenement. Na deze termijn worden ingediende zienswijzen door Onze Minister, gedeputeerde staten onderscheidenlijk het college van burgemeester en wethouders beoordeeld en wordt zo nodig alsnog advies gevraagd als bedoeld in Artikel III.XIIV.

#####Artikel III.XVII Advies bij vervreemding beschermd cultureel evenement

1. Over een besluit tot vervreemding van een beschermd cultureel evenement wordt door Onze Minister, gedeputeerde staten, het college van burgemeester en wethouders of het bevoegde orgaan van een andere publiekrechtelijke rechtspersoon advies gevraagd aan een commissie van onafhankelijke deskundigen, indien:

A. redelijkerwijs kan worden vermoed dat het cultureel evenement bijzondere cultuurhistorische of wetenschappelijke betekenis heeft en onvervangbaar en onmisbaar is voor het Nederlands cultuurbezit; en

B. vervreemding wordt overwogen aan een andere partij dan de Staat, een provincie, een gemeente, of een andere publiekrechtelijke rechtspersoon.

#####Artikel III.XVIII Reikwijdte advies

1. De commissie adviseert over de vraag of de voorgenomen vervreemding van een beschermd cultureel evenement betreft van bijzondere cultuurhistorische of wetenschappelijke betekenis dat of die onvervangbaar en onmisbaar is voor het Nederlands cultuurbezit.

#####Artikel III.XIX Adviescommissie

1. De commissie bestaat uit ten minste drie leden, de voorzitter inbegrepen.

2. De deskundigheid van de commissie ziet mede op de specifieke eigenschappen van het beschermd cultureel evenement waarover om advies wordt gevraagd.

3. De leden verrichten anders dan uit hoofde van het lidmaatschap van de commissie geen werkzaamheden voor de betrokken publiekrechtelijke rechtspersoon. Ook anderszins hebben deze leden geen belangen of functies waardoor de onafhankelijkheid van hun inbreng of het vertrouwen in die onafhankelijkheid in het geding kan zijn.

#####Artikel III.XX Verplichting om Minister te informeren

1. Indien het advies van de commissie de strekking heeft dat het een beschermd cultureel evenement betreft van bijzondere cultuurhistorische of wetenschappelijke betekenis dat of die onvervangbaar en onmisbaar is voor het Nederlands cultuurbezit, wordt daarvan, onder toezending van een afschrift van het advies, aan Onze Minister melding gedaan door gedeputeerde staten, het college van burgemeester en wethouders of het bevoegde orgaan van een andere publiekrechtelijke rechtspersoon ten minste dertien weken voordat wordt overgegaan tot vervreemding aan een andere partij dan de Staat, een provincie, gemeente of andere publiekrechtelijke rechtspersoon.

#####Artikel III.XXI Verbod op buiten Nederland brengen zonder toestemming

1. Het is verboden een beschermd cultureel evenement uit te voeren die in beheer is van de aangewezen organisator, en waarvan de Staat of een ander openbaar lichaam eigenaar is, buiten Nederland te brengen zonder dat de organisator daarvoor schriftelijk toestemming heeft gegeven.

2. Indien de organisator zich daarover niet verklaart, kan zijn toestemming op verzoek van een belanghebbende worden vervangen door een vergunning van Onze Minister.

3. Artikel Artikel III.III is van overeenkomstige toepassing.


**Artikel IV**

#####Artikel IV.I Algemene grondslag subsidies.

1. Onze Minister kan ten behoeve van het behoud van beschermd cultureel evenement subsidie verstrekken.

#####Artikel IV.II Begrotingsvoorbehoud

1. Een subsidie ten laste van een begroting die nog niet is vastgesteld, wordt verleend onder de voorwaarde, bedoeld in Artikel 4:34, eerste lid, van de Algemene wet bestuursrecht.

2. In geval van het niet vervullen van die voorwaarde worden de verleende subsidiebedragen verlaagd tot het bedrag van de subsidie dat na de vaststelling of goedkeuring van de begroting ter beschikking staat, een en ander naar rato van het aantal subsidieaanvragers aan wie subsidie is verleend en van de hoogte van de verleende subsidiebedragen.

#####Artikel IV.III Subsidieplafonds

1. Onze Minister kan een of meer subsidieplafonds vaststellen voor de verstrekking van subsidies.

2. Indien Onze Minister een subsidieplafond vaststelt, wordt tegelijkertijd vermeld op welke wijze het beschikbare bedrag wordt verdeeld.

#####Artikel IV.IV Nadere regels

1. Onze Minister kan nadere regels stellen voor de verstrekking van subsidies als bedoeld in Artikel IV.I

2. Bij de nadere regels kan Onze Minister bepalen dat het verstrekken van gegevens, het indienen van aanvragen daaronder begrepen, uitsluitend via elektronische weg kan geschieden.

**Artikel V**

#####Artikel V.I Handhavingstaak

1. Onze Minister is belast met de bestuursrechtelijke handhaving van het bepaalde bij of krachtens deze wet. Deze taak omvat:

A. het houden van toezicht op de naleving van het bepaalde bij of krachtens deze wet, met inbegrip van het verzamelen en registreren van gegevens die hiervoor van belang zijn; en

B. het opleggen van een bestuurlijke sanctie wegens een gedraging die in strijd is met het bepaalde bij of krachtens deze wet.

#####Artikel V.II

1. Onze Minister is bevoegd tot oplegging van een last onder bestuursdwang ter handhaving van het bepaalde bij of krachtens deze wet.

#####Artikel V.III Toezichthouders

1. Met het toezicht op de naleving van het bij of krachtens deze wet bepaalde zijn belast de bij besluit door Onze Minister aangewezen inspecteurs en andere bij besluit van Onze Minister daartoe aangewezen ambtenaren.

#####Artikel V.IV Opsporingsambtenaren

1. Met de opsporing van de strafbaar gestelde overtredingen van het bepaalde bij of krachtens deze wet zijn, onverminderd artikel 141 van het Wetboek van Strafvordering, belast de toezichthouders, bedoeld in artikel 8.3, voor zover zij daartoe bij besluit van Onze Minister van Veiligheid en Justitie zijn aangewezen;

2. De ambtenaren, bedoeld in het eerste lid zijn tevens belast met de opsporing van de feiten strafbaar gesteld in de artikelen 179 tot en met 182 en 184 van het Wetboek van Strafrecht, voor zover deze feiten betrekking hebben op een bevel, vordering of handeling, gedaan of ondernomen door henzelf.

#####Artikel V.V Plaatsing in de Staatscourant

1. Van een besluit als bedoeld in artikel V.III of artikel V.IV, eerste lid, wordt mededeling gedaan door plaatsing in de Staatscourant.

**Artikel VI**

Deze wet treedt zes maanden na invoering door de Staten-Generaal in werking.

**Artikel VII**

Deze wet wordt aangehaald als: Wet bescherming culturele evenementen.

Deze wet zal in het Staatsblad worden geplaatst en dient te worden uitgevoerd door allen die het aangaat.

Gegeven te Enschede, 2 mei 2020

---

###Memorie van toelichting:

Alhoewel er theoretisch wel verschillende stappen kunnen worden gezet om bepaalde culturele evenementen te beschermen ontbrak het wettelijk gezien aan een goede wettelijke basis om culturele evenementen te beschermen en zo een eind te maken aan een onnodige onzekerheid rondom dit thema. Deze wet zou daarom ook in principe culturele evenementen als de Friese Elfstedentocht maar ook bijvoorbeeld de Zwarte cross kunnen beschermen om zo misbruik te voorkomen.

---

###Ingediend door /u/Alfus namens de regering