## Wet tot het verlagen van de werkdruk voor leerkrachten op de basisschool 
 
###Wet tot het verlagen van de werkdruk voor leerkrachten op de basisschool

##KONINKLIJKE BOODSCHAP
 
Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot het verlagen van de werkdruk voor leerkrachten op de basisschool. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 23-12-2018 /u/Dekoul
  
 
*****
 
 
##Voorstel van wet  
 
Wij /u/DeKoul, bij de gratie Gods, Koning der Nederlanden, Prins van Oranje-Nassau, enz. enz. Enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om de werkdruk onder leerkrachten te verminderen om zo te zorgen voor beter onderwijs en het belangrijk is dat de klassen niet te groot zijn, zodat elk kind genoeg aandacht kan krijgen. Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
  
 
##Artikel I  
 
1. In deze wet en in de daarop gebaseerde bepalingen wordt verstaan onder:
 
    Leerkracht: leerkracht in het basisonderwijs

    Leerling: leerling in het basisonderwijs
 
##Artikel II
 
Klassen in het basisonderwijs zullen vanaf 2021 maximaal 24 leerlingen bevatten, vanaf 2024 zal dit maximum verlaagt worden naar 20 leerlingen per klas. Indien er 12 uren per lesweek een onderwijsassistent(e) aanwezig is in een klas zal het maximum aantal kinderen vanaf 2021 27 leerlingen zijn, vanaf 2024 zal dit maximum 23 leerlingen zijn. De onderwijsinspectie zal toezicht houden op het naleven van deze wet en zal bij overtreding informeren waarom dit het geval is en zal zij samen met de school naar oplossingen zoeken. Indien een school na overleg geen veranderingen maakt of niet genoeg veranderingen maakt zal dit bestraft worden met een geldboete.
 
##Artikel III
 
De salarissen van leerkrachttn worden verhoogd. Hiervoor wordt 750 miljoen euro beschikbaar gesteld. 
 
##Artikel IV  
 
Er zal actie ondernomen worden om het PABO aantrekkelijker te maken, er zal hiervoor €75 miljoen uitgetrokken worden. Dit zal verdeeld worden in €25 miljoen voor een landelijk campagne. 50 miljoen euro zal in gelijke delen worden verdeeld onder iedereen die de studie succesvol heeft afgerond. De campagne zal door het ministerie van Onderwijs geregeld worden.
 
##Artikel V

Deze wet treedt per direct na invoering door de Staten-Generaal in werking

##Artikel VI

Deze wet wordt aangehaald als: wet tot verlaging werkdruk op leerkrachten in het basisonderwijs. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###MEMORIE VAN TOELICHTING

Op dit moment is er geen maximum aantal leerlingen die in een klas kunnen zitten. Eind 2017 zaten er in 35 procent van de basisschoolklassen meer dan 26 kinderen.[1] Het gemiddeld aantal kinderen in een klas was 22,4[2] Veel leerkrachten zijn overwerkt en krijgen een burn-out. Het onderwijs heeft het hoogste burn-out percentage van alle arbeidsmarktsectoren: 21,3 procent[3] Er is veel geprotesteerd tegen een teveel aan werk door leerkrachten en door stakingen hebben veel scholen een paar dagen geen les gehad. Deze wet moet te grote klassen en een te hoge werkdruk voor leerkrachten aanpakken.

##Toelichting

Deze wet zal ervoor zorgen dat individuele leerlingen meer aandacht krijgen. Ook zullen leerlingen zich beter kunnen concentreren door rustigere klassen. Door meer aandacht voor een leerling zal de kwaliteit van het onderwijs toenemen. Deze wet zal er ook voor zorgen dat de werkdruk voor basisschoolleerkrachten afneemt.  

[[1] https://www.ad.nl/binnenland/steeds-meer-kinderen-in-plofklassen~a6b4c05d/](https://www.ad.nl/binnenland/steeds-meer-kinderen-in-plofklassen~a6b4c05d/)

[[2] http://gemiddelden.nl/school/gemiddeld-aantal-kinderen-in-een-klas/ ](http://gemiddelden.nl/school/gemiddeld-aantal-kinderen-in-een-klas/ )

[[3] https://www.cbs.nl/nl-nl/nieuws/2015/47/cbs-en-tno-een-op-de-zeven-werknemers-heeft-burn-outklachten](https://www.cbs.nl/nl-nl/nieuws/2015/47/cbs-en-tno-een-op-de-zeven-werknemers-heeft-burn-outklachten)

---

##Dit wetsvoorstel is ingediend door /u/SimonScalary namens de MBE
##De eerste lezing loopt tot 05-01-2019
