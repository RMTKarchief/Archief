##Vaststelling van de begrotingsstaat van het gemeentefonds (B) voor het jaar 2020 
 
###KONINKLIJKE BOODSCHAP 
Aan de Tweede Kamer der Staten-Generaal

Wij bieden U hiernevens ter overweging aan een voorstel van vaststelling van de begrotingsstaat van het gemeentefonds (B. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming. 

Enschede, 27 februari 2020, /u/Dekoul 

###VOORSTEL VAN WET 

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. 

Allen, die deze zullen zien of horen lezen, saluut! doen te weten: Wij in overweging genomen hebben, dat ingevolge artikel 105 van de Grondwet de begroting van de uitgaven en de ontvangsten van het Rijk bij de wet moet worden vastgesteld, dat artikel 2.1 van de Comptabiliteitswet 2016 bepaalt welke begrotingen tot de rijksbegroting behoren en dat de inrichting van de begroting van de uitgaven en de ontvangsten van het gemeentefonds met inachtneming van de bepalingen van de Financiële-verhoudingswet geschiedt; 

Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk 
Wij goedvinden en verstaan bij deze:

###Artikel 1

De bij deze wet behorende begrotingsstaat van het gemeentefonds voor het jaar 2020 wordt vastgesteld.

###Artikel 2

De vaststelling van de begrotingsstaat geschiedt in duizenden euro’s.

###Artikel 3

Het verplichtingenbedrag in artikel 5, eerste lid, van de Financiëleverhoudingswet ter zake van de algemene uitkering c.a. en de aanvullende uitkeringen wordt voor het uitkeringsjaar 2020 vastgesteld op € 26.354.315.000.

De verplichtingenbedragen in artikel 5, tweede lid, van de Financiëleverhoudingswet voor de integratie-uitkeringen en de decentralisatieuitkeringen zijn respectievelijk € 4.461.903.000 en € 1.008.926.000.

###Artikel 4

Deze wet treedt in werking met ingang van 1 januari van het onderhavig begrotingsjaar. Indien het Staatsblad waarin deze wet wordt geplaatst, wordt uitgegeven op of na deze datum van 1 januari, treedt zij in werking met ingang van de dag na de datum van uitgifte van dat Staatsblad en werkt zij terug tot en met 1 januari.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

Gegeven,

De Minister van Financiën,

/u/House_of_Farts

**Vastgestelde begrotingsstaat van het gemeentefonds (B) voor het jaar 2020 (bedragen × € 1.000)**

Art. nr. | Omschrijving | Verplichtingen | Uitgaven | Ontvangsten
:--|:--|--:|--:|--:
1| gemeentefonds|31.966.405|31.966.405|31.966.405

###Memorie van Toelichting

Onder het drempelinkomen van de wetswijziging die de minister-president onlangs indiende vallen ongeveer 5,5 miljoen Nederlanders. Een lidmaatschap van de bibliotheek kost min of meer 46 euro per jaar. Een dvd huren kost dan precies 2 euro per stuk. Er mogen maximaal 8 items worden gehuurd. Een gemiddeld bedrag van 50 euro per persoon per jaar dient door de gemeenten te worden gecompenseerd aan bibliotheken. Dat komt neer op 275 miljoen euro, als alle 5,5 miljoen Nederlanders onder het drempelinkomen gebruik zullen maken van de regeling, exclusief 13,75 miljoen euro inschrijfkosten. Het kabinet compenseert de gemeenten door het gemeentefonds te vergroten met 135 miljoen euro.

###Dit wetsvoorstel is ingediend door /u/House_of_Farts namens regering th8.