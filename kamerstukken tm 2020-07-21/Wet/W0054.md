## Grondwetswijziging ter deconstitutionalisering van de benoeming van de commissaris van de Koning en de burgemeester 
 
##Grondwetswijziging ter deconstitutionalisering van de benoeming van de commissaris van de Koning en de burgemeester 
 
 ###KONINKLIJKE BOODSCHAP
Aan de Tweede Kamer der Staten-Generaal:

Wij bieden U hiernevens ter overweging aan een voorstel van wet tot het schrappen van de benoeming van de burgemeester en commissaris van de Koning uit de Grondwet. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

*Enschede, 1-12-2019 /u/Dekoul*

###VOORSTEL VAN WET  

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat ter bevordering van toekomstige wijzigingen aan ons democratisch bestel de benoeming van burgemeesters en commissarissen van de Koning uit de Grondwet worden geschrapt; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL I

De **Grondwet voor het Koninkrijk der Nederlanden** wordt alsvolgt gewijzigd:

**Artikel 131** komt te luiden:

1. De commissaris van de Koning en de burgemeester worden aangesteld, geschorst en ontslagen op een bij de wet te bepalen wijze. Krachtens de wet kunnen nadere regels worden gesteld over de daarbij te volgen procedures.

2. Indien er geen bij wet vastgelegde wijze bestaat voor de aanstelling van de commissaris van de Koning of de burgemeester dan wordt deze bij koninklijk besluit benoemd.

###ARTIKEL II

Deze wetswijziging treedt onmiddellijk na invoering door de Staten-Generaal in werking.

###ARTIKEL III

Deze wetswijziging wordt aangehaald als: Grondwetswijziging ter deconstitutionalisering van de benoeming van de commissaris van de Koning en de burgemeester.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.


---

###Memorie van toelichting

####Huidige situatie:

**Artikel 131**

De commissaris van de Koning en de burgemeester worden bij koninklijk besluit benoemd.

####Toelichting

Met het oog op de democratische vernieuwing van ons democratisch bestel beoogt de regering de aanstelling van de commissaris van de Koning en de burgemeester te deconstitutionaliseren. Door invoering van deze wet zal de Kamer met normale meerderheid bij wet kunnen bepalen over de aanstelling, schorsing en het ontslag van de commissaris van de Koning danwel de burgemeester. 

Dit is in lijn met het bredere debat wat de regering in samenwerking met de oppositie en de samenleving wil voeren over democratisering van bestuurlijke functies.

---

###Deze grondwetswijziging is ingediend door Minister-President /u/th8 namens de regering, in overeenstemming met Minister van Binnelandse Zaken, Koninkrijksrelaties en Justitie /u/Keijeman.

###De eerste lezing loopt tot 07-12-2019