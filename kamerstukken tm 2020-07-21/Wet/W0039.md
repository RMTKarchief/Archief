## Wetsvoorstel Versoepeling Opiumwet 
 
##Wetsvoorstel Versoepeling Opiumwet

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot wijziging van de Opiumwet. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 20-08-2019 /u/Dekoul

###VOORSTEL VAN WET

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat de Opiumwet wordt versoepeld; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:


###ARTIKEL I

De Opiumwet wordt als volgt gewijzigd:

####A

Artikel 3 vervalt.

####B

Artikel 3a, eerste lid, komt te luiden:

Bij algemene maatregel van bestuur worden aan de bij deze wet behorende lijst I of lijst II middelen toegevoegd indien deze onder de werking van het Enkelvoudig Verdrag of het Psychotrope Stoffen Verdrag worden gebracht of uit hoofde van de uit het Kaderbesluit 2004/757/JBZ of het Besluit 2005/387/JBZ voortvloeiende verplichting onder de werking van deze wet dienen te worden gebracht. Bij algemene maatregel van bestuur kunnen van lijst I of II middelen worden geschrapt indien deze aan de werking van de in de eerste volzin bedoelde verdragen worden onttrokken dan wel indien de in die volzin bedoelde verplichting uit hoofde van het Kaderbesluit 2004/757/JBZ of het Besluit 2005/387/JBZ komt te vervallen, of indien daarmee het belang van de volksgezondheid of dat van de gezondheid van dieren wordt gediend;

####C

Artikel 3b, eerste lid, komt te luiden:

Elke openbaarmaking, welke er kennelijk op is gericht de verkoop, aflevering of verstrekking van een middel als bedoeld in de bij deze wet behorende lijst I of II dan wel aangewezen krachtens artikel 3a, vijfde lid te bevorderen, is verboden.

####D

Artikel 4 wordt als volgt gewijzigd:

Artikel 4, eerste lid, komt te luiden:

1.Het is verboden een middel als bedoeld in lijst I voor te schrijven op recept, tenzij het middel daartoe, in het belang van de volksgezondheid, is aangewezen bij algemene maatregel van bestuur. Bij de maatregel kunnen voorschriften worden gesteld ter zake van het recept en het doel waarvoor een middel wordt voorgeschreven.*

Een krachtens de eerste volzin vastgestelde algemene maatregel van bestuur treedt niet eerder in werking dan acht weken na de datum van uitgifte van het Staatsblad waarin hij is geplaatst.

Van de plaatsing wordt onverwijld mededeling gedaan aan de beide kamers der Staten-Generaal. In het belang van de volksgezondheid kan, in afwijking van de eerste volzin, bij ministeriële regeling een middel worden aangewezen dat mag worden voorgeschreven op recept, zolang het middel tevens is aangewezen krachtens artikel 3a, vijfde lid.

Artikel 4, tweede lid, komt te luiden:

2.Het bestellen van een middel als bedoeld in lijst I door: a. beroepsbeoefenaren als bedoeld in artikel 5, eerste lid, b. instellingen en personen als bedoeld in artikel 5, tweede lid en derde lid, en c. houders van een ontheffing als bedoeld in artikel 6, geschiedt met inachtneming van bij ministeriële regeling vastgestelde voorschriften.*

Artikel 4, derde lid, komt te luiden:

3.Het is verboden ter verkrijging van enig middel, in Lijst I bedoeld: a. een vals of vervalst recept aan te bieden; b. een recept aan te bieden, waarin een andere naam of een ander adres is vermeld dan de naam of het adres van degene te wiens behoeve het recept is voorgeschreven.

####E

Artikel 5 wordt als volgt gewijzigd:

Artikel 5, eerste lid, komt te luiden:

1.Bij algemene maatregel van bestuur worden voorschriften gesteld ter zake van het afleveren van krachtens artikel 4 aangewezen middelen. Onverminderd deze algemene maatregel van bestuur, is het verbod op het bereiden, bewerken, verwerken, verkopen, afleveren, verstrekken, vervoeren of aanwezig hebben van een middel bedoeld in lijst I, niet van toepassing op: a. apothekers en apotheekhoudende artsen indien zij krachtens artikel 4, eerste lid, aangewezen middelen voor geneeskundige doeleinden bereiden, bewerken, verwerken, verkopen, afleveren, verstrekken, vervoeren of aanwezig hebben en deze werkzaamheden geschieden binnen de normale beroepsuitoefening; b. dierenartsen, indien zij de krachtens artikel 4 aangewezen middelen voor diergeneeskundige doeleinden verkopen, afleveren, verstrekken, vervoeren of aanwezig hebben.

Artikel 5 tweede lid, komt te luiden:

2.De verboden inzake het verstrekken, vervoeren of aanwezig hebben van middelen als bedoeld in lijst I, zijn voorts niet van toepassing op daartoe bij algemene maatregel van bestuur aangewezen instellingen en op hen die de desbetreffende middelen in de aanwezige hoeveelheid tot uitoefening van de geneeskunst, de tandheelkunde of de diergeneeskunde, dan wel voor eigen geneeskundig gebruik behoeven of krachtens wettelijk voorschrift in voorraad moeten hebben en langs wettige weg hebben verkregen.

Artikel 5, derde lid, komt te luiden:

3.Voorts kunnen, indien een noodtoestand als bedoeld in artikel 1, eerste lid, van de Coördinatiewet uitzonderingstoestanden is afgekondigd, bij koninklijk besluit, op voordracht van Onze Minister, andere instellingen of personen dan die, bedoeld in het eerste en tweede lid, worden aangewezen voor wie de verboden inzake het verstrekken, vervoeren of aanwezig hebben van middelen als bedoeld in lijst I of II, niet van toepassing zijn. Deze aanwijzing kan worden beperkt tot bepaalde gebieden en bepaalde middelen. Voorts kunnen aan de aanwijzing nadere voorschriften worden verbonden. De aanwijzing vervalt van rechtswege indien de noodtoestand wordt beëindigd, en kan voorts worden ingetrokken bij koninklijk besluit, op voordracht van Onze Minister.

####F

Artikel 8a, eerste lid, komt te luiden:

Aan een ontheffing kunnen voorschriften worden verbonden om naleving van de bepalingen van het Enkelvoudig Verdrag en het Psychotrope Stoffen Verdrag en de bij of krachtens deze wet gestelde voorschriften te verzekeren, of om misbruik van een middel als bedoeld in lijst I te voorkomen. F

####G

Artikel 9 wordt als volgt gewijzigd:

Artikel 9, eerste lid, komt te luiden:

1.De opsporingsambtenaren hebben, voor zover dat redelijkerwijs voor de vervulling van hun taak nodig is, toegang: a. tot de vervoermiddelen, met inbegrip van woongedeelten, waarvan hun bekend is, of waarvan redelijkerwijze door hen kan worden vermoed, dat daarmede ingevoerd of vervoerd worden of dat daarin, daarop of daaraan bewaard worden of aanwezig zijn middelen als bedoeld in lijst I; b. tot de plaatsen, waar een overtreding van deze wet gepleegd wordt of waar redelijkerwijze vermoed kan worden, dat zodanige overtreding gepleegd wordt.

Artikel 9, vierde lid, komt te luiden:

4.De officier van justitie of de hulpofficier van justitie voor wie de verdachte wordt geleid of die zelf de verdachte heeft aangehouden is bevoegd een persoon die zojuist binnen het grondgebied van Nederland is binnengekomen of die op het punt staat dit grondgebied te verlaten, en die is aangehouden terzake van een bij deze wet als misdrijf strafbaar gesteld feit, een vordering te geven tot medewerking aan een urineonderzoek, gericht op het aantonen van de aanwezigheid in het lichaam van middelen als bedoeld in lijst I.

####H

Artikel 10 wordt als volgt gewijzigd:

1. Het derde lid vervalt

2. Het vierde tot en met het zesde lid worden gewijzigd tot het derde tot en met het vijfde lid.

####I

Artikel 11 vervalt.

####J

Artikel 11a vervalt.

####K

Artikel 13a komt te luiden:

Onverminderd het bepaalde in de artikelen 33 tot en met 35 en 36b tot en met 36d van het Wetboek van Strafrecht worden de in lijst I bedoelde middelen verbeurd of aan het verkeer onttrokken verklaard.

####L

Artikel 13b, eerste lid, komt te luiden:

1.De burgemeester is bevoegd tot oplegging van een last onder bestuursdwang indien in een woning of lokaal of op een daarbij behorend erf: a. een middel als bedoeld in lijst I dan wel aangewezen krachtens artikel 3a, vijfde lid, wordt verkocht, afgeleverd of verstrekt dan wel daartoe aanwezig is; b. een voorwerp of stof als bedoeld in artikel 10a, eerste lid, onder 3° voorhanden is.

###ARTIKEL II

Deze wet treedt onmiddellijk in werking na publicatie in het Staatsblad.

###ARTIKEL III

Deze wet wordt aangehaald als: Versoepeling Opiumwet

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie Van Toelichting

####Huidige Situatie:

[Opiumwet](https://wetten.overheid.nl/BWBR0001941/2019-07-19)


####Toelichting:

Wij, in Nederland, staan bekend om ons "liberaal drugsbeleid". In alle werkelijkheid, echter, is ons drugsbeleid absoluut niet liberaal. Veel genotsmiddelen die niet of nauwelijks een gezondheidsrisico vormen zijn nog illegaal, en zelfs ons nationale trots, wiet, wordt enkel "gedoogd" door een achterhaalde constructie. Het is tijd om dit te veranderen en nu werkelijk een liberale koers te gaan varen door de legalisering van softdrugs. Voor de vrijheid van onze burgers, en een consequent en duidelijk beleid. Inhoudelijk wordt dit gedaan door alle activiteiten omtrent middelen die op lijst II staan legaal te maken. Zo wordt het verbodsartikel voor deze lijst geschrapt en worden andere referenties hiernaar bijgewerkt. Ook wordt het hierdoor makkelijker voor artsen om deze middelen voor te schrijven wanneer zij dit nodig achten voor hun patiënten, waardoor de best mogelijke zorg geleverd kan worden.

---

###Deze wet is ingediend door /u/MerijnZ1 namens de ACB en /u/supertanno namens LL

###De eerste lezing loopt tot en met 13-09-2019