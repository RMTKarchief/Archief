##Wetswijziging van het Wetboek van Strafrecht teneinde het strafbaar stellen van het bezitten van een pedohandboek 
 
###Voorstel van de wet

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

###Artikel I

Het Wetboek van Strafrecht wordt als volgt gewijzigd:

Artikel 240b; lid 1 komt te luiden:

> Met gevangenisstraf van ten hoogste vier jaren of geldboete van de vijfde categorie wordt gestraft degene die een afbeelding - of een gegevensdrager, bevattende een afbeelding - van een seksuele gedraging, waarbij iemand die kennelijk de leeftijd van achttien jaar nog niet heeft bereikt, is betrokken of schijnbaar is betrokken of degene die een handleiding tot het vervaardigen van een dergelijke afbeelding, verspreidt, aanbiedt, openlijk tentoonstelt, vervaardigt, invoert, doorvoert, uitvoert, verwerft, in bezit heeft of zich door middel van een geautomatiseerd werk of met gebruikmaking van een communicatiedienst de toegang daartoe verschaft.

###Artikel II

Deze wet treedt onmiddellijk na invoering door de Staten-Generaal in werking.

###Artikel III

Deze wet wordt aangehaald als: Wetswijziging van het Wetboek van Strafrecht teneinde het strafbaar stellen van het bezitten van een pedohandboek

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

Gegeven te Enschede, 21 april 2020 /u/Dekoul

---

###Memorie van toelichting

Op het darkweb circuleren pedohandboeken waarin instructies staan hoe kinderen seksueel misbruikt kunnen worden. Velen waaronder de slachtoffers, ouders van misbruikte kinderen en organisaties als Strijd tegen misbruik pleiten al jaren voor een wettelijk verbod op het bezit van een pedohandboek. In het huidige artikel 240b Wetboek van Strafrecht staat enkel de afgebeelde jeugdige centraal en daardoor hoeft het bezit van een pedohandboek niet altijd strafbaar te zijn. Deze wetswijziging zou het bezit van een pedohandboek altijd strafbaar stellen.

---

###Deze wet is ingediend door /u/Hans-Wiegel namens 1NL
