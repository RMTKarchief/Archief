## Wet ter erkenning van de Nederlandse Gebarentaal 
 
##Wet ter erkenning van de Nederlandse Gebarentaal

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wet ter erkenning van de Nederlandse gebarentaal. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming. 

Enschede, 13-08-2019 /u/Dekoul

###VOORSTEL VAN WET

Wij /u/Dekoul , bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat de Nederlandse gebarentaal erkend dient te worden; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###HOOFDSTUK 1. ALGEMENE BEPALINGEN

####Artikel 1. Begripsbepalingen

In deze wet wordt verstaan onder:

a. onze minister: Onze Minister van Binnenlandse Zaken en Koninkrijksrelaties;

b. doven: personen met een auditieve beperking;

c. gebarentaligen: personen die de Nederlandse gebarentaal machtig zijn;

d. Nederlandse gebarentaal: de visueel-manuele Nederlandse gebarentaal die gebruikt wordt door 
gebarentaligen;

e. dovencultuur: de gemeenschappelijke normen en waarden, taal, omgangsvormen en geschiedenis die de Nederlandse dovengemeen-schap kenmerken;

f. orgaan: het orgaan, bedoeld in artikel 3.

####Artikel 2. Erkenning van de Nederlandse gebarentaal

De Nederlandse gebarentaal wordt erkend.
Onze Minister voert een beleid dat is gericht op het bevorderen van het gebruik van de Nederlandse gebarentaal bij openbare toespraken van leden van de regering en in het bestuurlijk verkeer, en rapporteert hier jaarlijks over aan de Tweede Kamer.

###HOOFDSTUK 2. ORGAAN VOOR DE GEBARENTAAL EN DOVENCULTUUR

####Artikel 3. Instelling Orgaan voor de Gebarentaal

Er is een Orgaan voor de Gebarentaal en Dovencultuur.

Het Orgaan is gevestigd op een door Onze Minister te bepalen locatie.

####Artikel 4. Taken en bevoegdheden

Het Orgaan heeft tot taak de Nederlandse Gebarentaal en Dovencultuur te bevorderen, in ieder geval door:

a. te rapporteren over de behoeften en ontwikkelingen ten aanzien van de Nederlandse gebarentaal en Dovencultuur in relatie tot deze wet aan:

1° Onze Minister of Onze Minister die het aangaat;

2° andere bestuursorganen;

3° belangenorganisaties van gebarentaligen;

b. te adviseren over de uitvoering van deze wet en over het gebruik, de behoeften en de ontwikkelingen met betrekking tot de Nederlandse gebarentaal aan Onze Minister of Onze Minister die het aangaat.

De in het tweede lid, onder a, onder 1° tot en met 3°, genoemde bestuursorganen en instanties sturen binnen drie maanden na ontvangst van de rapportage een daarop gerichte reactie aan het Orgaan.

####Artikel 5. Samenstelling

Het Orgaan bestaat uit maximaal zeven leden, onder wie een voorzitter. De leden zijn afkomstig uit de kring van:

a. doven;

b. gebarentalige ouders en/of verzorgers die de Nederlandse gebarentaal een plaats geven in de opvoeding van hun kind;

c. personen met expertise op het vlak van onderwijs en opvoeding aan kinderen die doof zijn en die gebruik maken van de Nederlandse gebarentaal, en

d. onderzoekers en docenten van Nederlandse gebarentaal.

De voorzitter en de overige leden van het Orgaan worden door Onze Minister benoemd, geschorst en ontslagen.

###HOOFDSTUK 3. SLOTBEPALINGEN

####Artikel 6. Vertaling in Nederlandse gebarentaal

Onze Minister draagt zorg voor een vertaling in de Nederlandse gebarentaal van deze wet.

####Artikel 7. Inwerkingtreding

Deze wet treedt na goedkeuring door de Staten-Generaal per direct in werking.

####Artikel 8. Citeertitel

Deze wet wordt aangehaald als: Wet erkenning Nederlandse gebarentaal. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Deze wet is ingediend door /u/Keijeman namens de LPF

Deze wet is mede-ingediend door:

- /u/theguus (BRV)

- /u/Blaatic (BRV)

- /u/Hans-Wiegel (BRV)

- /u/HiddeVdV96 (LPU)

- /u/MerijnZ1 (ACB)

- /u/LordAverap (SP)

- /u/Alfus (Lijst Alfus)

- /u/supertanno (LL)

- /u/Der_Kohl (DA'19)

- /u/ToukieDatak (FSP)

###De eerste lezing loopt tot 31-08-2019