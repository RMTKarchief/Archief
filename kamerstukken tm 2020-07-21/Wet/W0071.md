##Wet op de kansspelen 2020 
 
### KONINKLIJKE BOODSCHAP

Aan de Tweede Kamer der Staten-Generaal:

Wij bieden U hiernevens ter overweging aan een voorstel van de Wet ter erkenning van een derde geslacht. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

### VOORSTEL VAN WET

/u/dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

**Artikel I**

In deze wet wordt verstaan onder:

a. Onze Minister: Onze Minister van Binnenlandse Zaken, Koninkrijksrelaties en Justitie

b. kansspel: gelegenheid om mede te dingen naar prijzen of premies waarbij de aanwijzing der winnaars geschiedt door enige kansbepaling waarop de deelnemers in het algemeen geen overwegende invloed kunnen uitoefenen

c. piramidespel: gelegenheid waarbij deelnemers een goed afgeven of een verplichting aangaan teneinde daaruit een voordeel te verwerven dat geheel of ten dele afhankelijk is van de afgifte van een goed of het aangaan van een verplichting door latere deelnemers.

d. aanbieders: aanbieders van kansspelen

e. speelcasino: voor het publiek opengestelde of bedrijfsmatig gedreven inrichting, waar door middel van gemeenschappelijk beoefende kansspelen aan de deelnemers de gelegenheid wordt gegeven om mede te dingen naar prijzen of premies, indien de aanwijzing der winnaars geschiedt door enige kansbepaling, waarop de deelnemers in het algemeen geen overwegende invloed kunnen uitoefenen. 

f. lot: bewijs van deelname aan kansspelen zoals een (instant)loterij, sportprijsvraag, totalisator, klein kansspel, lotto, met uitzondering van in lid d genoemde speelcasino's.

g. Kansspelautoriteit: Kansspelautoriteit, genoemd in artikel 6.

**Artikel II**

Artikel 1 lid a is niet van toepassing op:

a. gelegenheden als daarin bedoeld, die noch voor het publiek zijn opengesteld, noch bedrijfsmatig worden gegeven; 

b. levensverzekeringen, aangegaan met inachtneming van de daarvoor geldende wettelijke bepalingen; 

c. door een publiekrechtelijk lichaam tegen een niet hogere dan de parikoers voor het publiek opengestelde werkelijke geldleningen, die een jaarlijkse en jaarlijks ter beschikking te stellen rente geven, niet lager dan een door Onze Minister van Financiën vast te stellen percentage, terwijl aan de schuldbewijzen van die leningen bijkomstig een kans op het winnen van premies is verbonden.

**Artikel III**

1. De aanbieders treffen de maatregelen en voorzieningen die nodig zijn om witwassen en financiering van terrorisme door middel van de door hen georganiseerde spelen zoveel mogelijk te vooorkomen.

2. De aanbieders treffen de maatregelen en voorzieningen die nodig zijn om verslaving aan de door hen georganiseerde spelen zoveel mogelijk te voorkomen.

3. De aanbieders geven op zorgvuldige en evenwichtige wijze vorm aan wervings- en reclameactiviteiten waarbij in het bijzonder wordt gewaakt tegen onmatige deelneming.

4. Onder zorgvuldige en evenwichtige wervings- en reclameactiviteiten als bedoeld in het derde lid wordt in ieder geval verstaan dat wervings- en reclameactiviteiten niet misleidend zijn en dat bij deze activiteiten;  
a. wordt gewezen op de risico’s van onmatige deelneming aan kansspelen;  
b. aangegeven wordt wat de statistische kans is op het winnen van een prijs, en  
c. wordt aangegeven of er sprake is van eenmalige deelneming dan wel doorlopende deelneming tot wederopzegging.  

5. Wervings- en reclameactiviteiten worden in ieder geval geacht misleidend als bedoeld in het vierde lid te zijn indien daarin informatie wordt verstrekt die:  
a. de indruk wekt dat de consument al een prijs heeft gewonnen of zal winnen, of  
b. de indruk wekt dat de consument door het verrichten van een bepaalde handeling een prijs zal winnen of een ander soortgelijk voordeel zal behalen terwijl daarop slechts een kans bestaat.  

6. Bij of krachtens algemene maatregel van bestuur kunnen regels worden gesteld met betrekking tot het eerste tot en met het vijfde lid.

7. De in het zesde lid bedoelde regels kunnen onder meer betrekking hebben op:  
a. de inhoud van wervings- en reclameactiviteiten;  
b. de doelgroepen waarop zodanige activiteiten zijn gericht;  
c. de hoeveelheid, de tijdsduur en het tijdstip;  
d. de wijze waarop en de plaats waar wervings- en reclameuitingen worden gedaan, en  
e. de wijze waarop aanbieders witwassen en financiering van terrorisme moeten voorkomen.

8. De voordracht voor een krachtens het vijfde lid vast te stellen algemene maatregel van bestuur wordt niet eerder gedaan dan vier weken nadat het ontwerp aan beide kamers der Staten-Generaal is overgelegd.

**Artikel IV**

1. Een aanbieder kan op last van de Kansspelautoriteit gedwongen worden zijn activiteiten te staken indien aan artikel 3 niet voldaan wordt.

2. In elk geval moet de in het eerste lid genoemde maatregel voorzien zijn van onderbouwing, een kenmerk en dagtekening van het besluit.

**Artikel V**

Het is de aanbieder verboden, enig voorschrift van een krachtens deze wet uitgevaardigde algemene maatregel van bestuur niet in acht te nemen.

**Artikel VI**

1. Er is een kansspelautoriteit.

2. De kansspelautoriteit is gevestigd te Oldeholtpade.

3. De kansspelautoriteit heeft rechtspersoonlijkheid.

**Artikel VIa**

Aan het hoofd van de kansspelautoriteit staat de raad van bestuur.

**Artikel VIb**

De raad van bestuur heeft, tenzij bij of krachtens deze wet anders is bepaald, het bevorderen van het voorkomen en het beperken van kansspelverslaving, het geven van voorlichting en informatie, het toezicht op de naleving van de toepasselijke wet- en regelgeving, alsmede de handhaving daarvan.

**Artikel VIc**

1. De raad van bestuur bestaat uit ten hoogste drie leden, waaronder een voorzitter.

2. De leden worden benoemd voor een periode van ten hoogste zes jaar. De leden kunnen eenmaal worden herbenoemd voor een periode van ten hoogste zes jaar.

**Artikel VId**

1. De raad stelt een bestuursreglement vast, waarin in ieder geval regels over de werkwijze en procedures zijn opgenomen.

2. Het bestuursreglement wordt na de goedkeuring van Onze Minister bekend gemaakt in de Staatscourant.

**Artikel VIe**

1. Onder de naam kansspelheffing legt de kansspelautoriteit een bestemmingsheffing op ter bestrijding en ten hoogste ten bedrage van de geraamde kosten van de kansspelautoriteit in één kalenderjaar van de uitoefening van de in artikel 6b genoemde taken.

2. Deze heffing wordt over het kalenderjaar dan wel naar evenredigheid over het aantal maanden van het kalenderjaar waarin een aanbieder een kansspel aanbiedt, geheven van:  
a. aanbieders van kansspelen met uitzondering van speelcasino's, waarbij als grondslag de nominale waarde van de loten over een kalenderjaar wordt aangehouden.  
b. aanbieders van speelcasino's, waarbij als grondslag het aantal speeltafels, het aantal aan die tafels gekoppelde spelersterminals, en het aantal spelersplaatsen van speelautomaten wordt aangehouden.

3. Voor zover de kansspelautoriteit op grond van artikel 1d, eerste lid, onderdeel f, van de Wet ter voorkoming van witwassen en financieren van terrorisme is belast met de uitvoering en handhaving van de bij of krachtens die wet gestelde regels door de instellingen, bedoeld in artikel 1a, vierde lid, onderdeel j, van die wet, wordt de kansspelheffing tevens geheven ter bestrijding en ten hoogste ten bedrage van de geraamde kosten van de kansspelautoriteit in één kalenderjaar van de uitoefening van dat toezicht. Deze aanvullende kansspelheffing wordt geheven van genoemde instellingen, voor zover deze houder van een vergunning op grond van deze wet zijn. Daarbij wordt de grondslag, bedoeld in het tweede lid, voor de desbetreffende categorie vergunninghouder aangehouden.

**Artikel VIf**

1. De kansspelheffing en de voorlopige kansspelheffing kunnen bij dwangbevel worden ingevorderd.

2. Bij of krachtens algemene maatregel van bestuur kunnen nadere regels worden gesteld over de heffing.

3. Onze Minister stelt bij ingang van ieder kalenderjaar de bedragen van de heffing vast.

**Artikel VII**

1. Met het toezicht op de naleving van het bepaalde bij of krachtens deze wet zijn belast de bij besluit van de raad van bestuur van de kansspelautoriteit aangewezen ambtenaren en personen.

2. Van een besluit als bedoeld in het eerste lid wordt mededeling gedaan door plaatsing in de Staatscourant.

**Artikel VIII**

De op grond van artikel 7 aangewezen ambtenaren en personen hebben bij de uitoefening van hun taak toegang tot de elektronische apparatuur, met inbegrip van netwerken, die naar vermoeden gebruikt wordt bij kansspelen.

**Artikel IX**

De Kansspelautoriteit kan een last onder bestuursdwang opleggen wegens overtreding van de voorschriften vastgesteld bij of krachtens deze wet.

**Artikel X**

1. De raad van bestuur kan een bestuurlijke boete opleggen wegens overtreding van de voorschriften vastgesteld bij of krachtens deze wet.

2. De bestuurlijke boete die voor een overtreding als bedoeld in het eerste lid kan worden opgelegd bedraagt ten hoogste het bedrag van de zesde categorie, bedoeld in artikel 23, vierde lid, van het Wetboek van Strafrecht of, indien dat meer is, 10% van de omzet in het boekjaar voorafgaande aan de beschikking.

3. De berekening van de omzet, bedoeld in het tweede lid, geschiedt op de voet van het bepaalde in artikel 377, zesde lid, van boek 2 van het Burgerlijk Wetboek voor de netto-omzet.

4. De bestuurlijke boete komt toe aan de staat.

**Artikel XI**

Alle aanspraken, voortvloeiende uit de uitslag van kansbepalingen in een gelegenheid vervallen na verloop van een jaar na de dag waarop zij zijn ontstaan.

**Artikel XII**

Artikel 1825 van het Burgerlijk Wetboek 7a is niet van toepassing op prijzen en premies behaald in gelegenheden.

**Artikel XIII**

Het is verboden een kansspel aan te bieden waarbij de winkans afhankelijk is van woonachtig zijn op een bepaalde geografische locatie.

**Artikel XIV**

1. Het is verboden om een piramidespel aan te bieden.

2. Gedragingen in strijd met de voorschriften vastgesteld bij of krachtens het eerste lid zijn misdrijven, voor zover zij opzettelijk zijn begaan, en overigens overtredingen.

**Artikel XIVa**

1. Met de opsporing van de bij artikel 14 strafbaar gestelde feiten zijn, onverminderd artikel 141 van het Wetboek van Strafvordering, belast de door Onze Minister aangewezen ambtenaren en personen. Deze ambtenaren en personen zijn tevens belast met de opsporing van de feiten, strafbaar gesteld in de artikelen 179 tot en met 182 en 184 van het Wetboek van Strafrecht, voor zover deze feiten betrekking hebben op een bevel, vordering of handeling, gedaan of ondernomen door henzelf.

2. Van een besluit als bedoeld in het eerste lid wordt mededeling gedaan door plaatsing in de Staatscourant.

**Artikel XV**

De Wet op de kansspelen komt te vervallen.

**Artikel XVI**

Deze wet treedt onmiddellijk na invoering door de Staten-Generaal in werking.

**Artikel XVII**

Deze wet wordt aangehaald als: Wet op de kansspelen 2020.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

Deze wet zal in het Staatsblad worden geplaatst en dient te worden uitgevoerd door allen die het aangaat.

Gegeven te Enschede, 2 februari 2020 /u/Dekoul

---

### MEMORIE VAN TOELICHTING

## Huidige situatie

[Huidige Wet op de kansspelen](https://wetten.overheid.nl/BWBR0002469/2018-07-28)

## Toelichting

Het Nederlandse kansspelbeleid is dringend aan herziening toe. Met deze wet wordt een gelijk speelveld gecreërd voor aanbieders van kansspelen en wordt er een einde gemaakt aan het belangenconflict van de Staat inzake het gokverslavingsbeleid. Ook wordt een einde gemaakt aan de facto chantage door loterijen op basis van geografische locatie.

---
### De eerste lezing loopt tot 20-02-2020

### Ingediend door /u/dagelijksestijl namens de BRV, met steun van /u/MerijnZ1 (ACAB) en 