##Wetsvoorstel tot oprichting van het ‘Erica Terpstra fonds voor seksueel onderwijs, recht op abortus en de gezondheid van vrouwen en mannen'. (geamendeerde versie) 
 
### W0057: Wetsvoorstel tot oprichting van het 'Erica Terpstra fonds voor seksueel onderwijs, recht op abortus en de gezondheid van vrouwen en mannen'

Wetsvoorstel tot oprichting van het ‘Erica Terpstra fonds voor seksueel onderwijs, recht op abortus en de gezondheid van vrouwen en mannen'.

## KONINKLIJKE BOODSCHAP

&nbsp;

Aan de Tweede Kamer der Staten-Generaal:
Wij bieden U hiernevens ter overweging aan een voorstel tot oprichting van het 'Erica Terpstra fonds voor seksueel onderwijs, recht op abortus en de gezondheid van vrouwen en mannen'. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.
Enschede, 3-12-2019 /u/Dekoul

## VOORSTEL VAN WET

&nbsp;

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat ter bevordering van vrouwenrechten wereldwijd en gelet op politieke ontwikkelingen in de Verenigde Staten wenselijk is dat er een stimuleringsfonds komt ter bevordering van vrouwenrechten met betrekking tot seksuele educatie, seksuele gezondheid en abortus komt; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

&nbsp;

**Artikel I**

In deze wet wordt verstaan onder:

**1.** Stimuleringsfonds: het Erica Terpstra fonds voor seksueel onderwijs, recht op abortus en de gezondheid van vrouwen en mannen.
**2.** Onze Minister: de Minister van Buitenlandse Zaken en Defensie

&nbsp;

**Artikel II**

Er is een Stimuleringsfonds.

**1.** Het Stimuleringsfonds heeft rechtspersoonlijkheid en is gevestigd in de gemeente ’s-Gravenhage.

&nbsp;

**Artikel III**

**1.** Op het Stimuleringsfonds is de Kaderwet zelfstandige bestuursorganen van toepassing met uitzondering van artikel 22.

&nbsp;

**Artikel IV**

**1.** Het Stimuleringsfonds is belast met, op basis van wetenschappelijke consensus:

   a. Het bevorderen en stimuleren van seksuele voorlichting voor mannen en vrouwen wereldwijd;
   
   b. Het bevorderen en stimuleren van abortusrechten en de financiering van toegang tot abortus voor alle vrouwen wereldwijd;
   
   c. Het bevorderen en stimuleren van de seksuele gezondheid van mannen en vrouwen wereldwijd;
   
   d. Het bevorderen en stimuleren van lichamelijke onaantastbaarheid van vrouwen wereldwijd.

**2.** Het Stimuleringsfonds is belast met:

   a. Het verstrekken van subsidies;
   
   b. Het verrichten van bewustwordingscampagnes;
   
   c. Het uitvoeren van druk op politieke besluitvorming;
   
   d. de uitvoering van overige taken die hem zijn opgedragen bij of krachtens deze wet en andere wetten.

&nbsp;

**Artikel V**

**1.** Het Stimuleringsfonds heeft een bestuur dat bestaat uit een voorzitter en ten hoogste zes andere leden.
2. Een benoeming geschiedt voor vijf jaar en herbenoeming voor een aansluitende periode is eenmaal mogelijk.

&nbsp;

**Artikel VI**

**1.** Het Stimuleringsfonds neemt besluiten bij meerderheid van stemmen.

**2.** Het Stimuleringsfonds kan slechts met instemming van alle leden aan één of meer van zijn leden mandaat en machtiging verlenen voor het uitvoeren van delen van zijn taak.

**3.** Het Stimuleringsfonds stelt inzake zijn besluitvorming en werkwijze een bestuursreglement vast.

&nbsp;

**Artikel VII**

**1.** Bij ministeriële regeling kunnen regels worden gesteld over de budgettaire ruimte, de inrichting van de begroting, het financieel verslag en aandachtspunten voor de accountantscontrole.

   a. Bij inwerkingtreding van deze wet wordt de budgettaire ruimte vastgesteld op tweehonderdachtendertig miljoen zevenhonderdvijftig duizend en drie euro per jaar.

&nbsp;

**Artikel VIII**

**1.** Het Stimuleringsfonds maakt een besluit tot verlening van een subsidie binnen een week nadat het besluit is genomen bekend in de Staatscourant, met vermelding van de hoogte van de subsidie.

&nbsp;

**Artikel IX**

**1.** Bij of krachtens algemene maatregel van bestuur kunnen regels worden gesteld over:

   a. de nadere voorwaarden voor het verkrijgen van subsidie;

   b. de verplichtingen die het Stimuleringsfonds bij de subsidieverstrekking kan opleggen;
   
   c. de indiening en wijze van behandeling van aanvragen;
   
   d. de hoogte van subsidies en de wijze van berekening daarvan;
   
   e. de wijze waarop de beschikbare financiële middelen voor de verschillende subsidies worden verdeeld als een subsidieplafond is vastgesteld;
   
   f. de verstrekking van voorschotten; en
   
   g. de intrekking, wijziging en terugvordering van subsidies.

**2.** Met het toezicht op de naleving van de bepalingen en voorschriften die op grond van een in lid 1 bedoelde algemene maatregel van bestuur gelden voor subsidieontvangers zijn belast de leden van het Stimuleringsfonds en de bij besluit van het Stimuleringsfonds aangewezen medewerkers van het Stimuleringsfonds.

&nbsp;

**ARTIKEL X**

**1.** Deze wet treedt onmiddellijk na invoering door de Staten-Generaal in werking.

&nbsp;

**ARTIKEL XI**

**1.** Deze wet wordt aangehaald als: Wet tot oprichting van het ‘Erica Terpstra fonds voor seksueel onderwijs, recht op abortus en de gezondheid van vrouwen en mannen'.

**2.** Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

&nbsp;

## MEMORIE VAN TOELICHTING 

Met het herstellen van het "Mexico City Policy" door de President van de Verenigde Staten /u/Gunnz011 doet de Verenigde Staten afstand van haar rol als beschermheer van internationale vrouwenrechten.

Nederland zal in tegenstelling tot de VS niet verzaken in haar verplichtingen als bewaker van wereldwijde mensenrechten. Het is daarom dat wij met het opzetten van het ‘Erica Terpstra fonds voor seksueel onderwijs, recht op abortus en de gezondheid van vrouwen en mannen' beogen de door de VS in geding gebrachte vrouwenrechten te kunnen ondersteunen, om zo verslechtering van de situatie voor vrouwen wereldwijd te voorkomen.

Het fonds heeft als doel het bevorderen van seksuele voorlichting, seksuele gezondheid en abortus over de hele wereld. Door de inzet van het fonds kunnen wij in actie komen tegen misstanden zoals vrouwenbesnijdenis, de verspreiding van SOA's en het niet toereikend zijn van abortus voor vrouwen, welke zijn verergerd door het terugtrekken van de federale steun die tot nog toe werd gegeven door de Verenigde Staten.

### Deze wet is ingediend door Minister-President /u/th8 namens de regering, in overeenstemming met Minister van Buitenlandse Zaken en Defensie /u/Der_Kohl.

### De eerste lezing loopt tot 19-12-2019