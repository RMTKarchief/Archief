##Wet Openbreken van de Telecommunicatiemarkt 
 
###Wet Openbreken van de Telecommunicatiemarkt
---
###VOORSTEL VAN WET

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

###ARTIKEL I

De ***Telecommunicatiewet*** wordt als volgt gewijzigd:

1. Na ***Artikel 6a.4*** wordt een nieuw lid ingevoegd, luidende:

**Artikel 6a.5**:

> *Indien uit een onderzoek als bedoeld in artikel 6a.1, derde of vierde lid, blijkt dat een relevante markt onderscheidenlijk een transnationale markt daadwerkelijk concurrerend is, bepaalt de Autoriteit Consument en Markt dit en verplicht de aanbieders op deze markt hun diensten, meestal bestaande uit, maar niet beperkt tot, de toegang tot het internet, telefoonsignaal en televisiesignaal, los van elkaar beschikbaar te stellen. Bij het los aanbieden mag de prijs van internet maximaal 50%, televisiesignaal maximaal 35% en telefoonsignaal maximaal 20% van de totaalprijs van een combinatieaanbieding zijn, en vice versa. Wanneer de aanbieder na een officiÃ«le waarschuwing na een termijn van 28 dagen nog steeds niet aan voldoet, ofwel door nalatig te zijn in het aanbieden van losse abonnementen, danwel door het vragen van een te hoge prijs conform de bepalingen in het huidige lid, moet de Autoriteit Consument en Markt een geldboete opleggen van de 6e categorie.*

2. De Artikelen 6a.5 tot en met 6a.22 zullen worden omgenummerd tot 6a.6 tot en met 6a.23.

###ARTIKEL II

Deze wet treedt onmiddellijk na invoering door de Staten-Generaal in werking.

###ARTIKEL III

Deze wet wordt aangehaald als: ***Wet Openbreken van de Telecommunicatiemarkt*** (afgekort als de WOT).

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.
---
deze wet is ingediend door /u/TheJelleyFish namens NRV
---
###MEMORIE VAN TOELICHTING

De huidige telecommunicatiemarkt is helaas een voorbeeld van een vrije markt waar marktleiders de balans kwijt zijn. Door deze wet zullen telecombedrijven verplicht worden diensten los aan te bieden, in plaats van zogeheten combinatiepakketten, zoals op het moment het geval is. Ook voorkomt dit wetsvoorstel met prijslimieten dat er pseudo-abonnementen ontstaan, waarbij grote marktspelers een dergelijk los abonnement voor praktisch dezelfde prijs aanbieden.
