## Wet Belasting op grote techbedrijven 
 
##Wet Belasting op grote techbedrijven

###KONINKLIJKE BOODSCHAP
Aan de Tweede Kamer der Staten-Generaal
Wij bieden U hiernevens ter overweging aan een voorstel van wet belasting op grote techbedrijven. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 14-07-2019 /u/Dekoul

###VOORSTEL VAN WET
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om grote techbedrijven een extra belasting te laten betalen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL I. BEGRIPSOMSCHRIJVINGEN

In deze wet wordt verstaan onder:

  a. de organisatie: bedrijven die voldoen aan de eisen als bedoeld in artikel 2;

  b. bedrijf: een organisatie met een winstoogmerk;

  c. de technologische sector: bedrijven die opereren in de lucht- en ruimtevaarttechnologiemarkt, de farmaceutische industrie, de markt voor kantoorapparatuur en computers, de telecommunicatiemarkt, de markt voor medische, optische en precisie-instrumenten, of bedrijven die ICT-gerelateerde diensten of producten met communicatieve doeleinden als belangrijkste bron van inkomsten hebben.

###ARTIKEL II. EISEN AAN DE ORGANISATIE

Deze wet is enkel van toepassing wanneer de organisatie:

  a. nationaal of internationaal geregistreerd staat als een bedrijf,

  b. opereert in de technologische sector,

  c. actief is in de Nederlandse markt,

  d. een wereldwijde omzet draait van ten minste zevenhonderdvijftig miljoen euro,

  e. in de Nederlandse markt een omzet draait van ten minste vijftien miljoen euro.

###ARTIKEL III. HOOGTE VAN DE BELASTING

De organisatie is verplicht tot een jaarlijkse belasting van drie procent van de omzet gedraaid in de Nederlandse markt.

###ARTIKEL IV. INGANG

Deze wet treedt in werking met ingang van 1 september 2019.

###ARTIKEL V. BENAMING

Deze wet wordt aangehaald als: Wet Belasting op grote techbedrijven.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---
##Memorie van Toelichting

###Toelichting:

Grote techbedrijven krijgen een steeds grotere rol in de Nederlandse samenleving en dragen hiermee bij aan maatschappelijke problemen als de achteruitgang van privacy, de groeiende verdeling onder de Nederlandse bevolking en de toename van nepnieuws en het effect hiervan op de Nederlandse en Europese democratie. Met deze belasting betalen zij mee aan de oplossingen die de overheid hiervoor in werking stelt.

---

###Deze wet is ingediend door /u/supertanno (LL)

###De eerste lezing loopt tot 02-08-2019