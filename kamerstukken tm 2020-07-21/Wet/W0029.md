## Wijziging van het Burgerlijk Wetboek, Boek 1, artikel 5 
 
##Wijziging van het Burgerlijk Wetboek, Boek 1, artikel 5

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot wijziging van het Burgerlijk Wetboek Boek 1. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming. Enschede, 27-05-2019 Dekoul

###VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat de het burgerlijk wetboek wordt aangepast om mannen en vrouwen gelijke rechten te geven.; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL 1

Het *Burgerlijk wetboek Boek 1* wordt als volgt gewijzigd:

**A**

Artikel 5 wordt als volgt gewijzigd:
1. Artikel 5, lid 3 word vervangen door het volgend artikel
2. Het huidige artikel wordt verder niet gewijzigd Â 

Artikel 5, lid 3:

Indien een kind door adoptie in familierechtelijke betrekking komt te staan tot beide adoptanten van verschillend geslacht, die met elkaar zijn gehuwd, wordt door de rechter aan de adoptie ouders verzocht de geslachtsnaam van het kind te kiezen, zij het de geslachtsnaam van de adoptievader of de adoptiemoeder. De rechter zal hier een reactietermijn voor instellen. Indien de adoptieouders hier niet over uit komen zal de rechter hierover beslissen. Indien de adoptanten niet met elkaar gehuwd zijn of indien beide adoptanten van hetzelfde geslacht zijn en met elkaar gehuwd zijn, houdt het kind de geslachtsnaam die het heeft, tenzij de adoptanten ter gelegenheid van de adoptie gezamenlijk verklaren dat het een van hun beider geslachtsnamen zal hebben. Indien een kind door adoptie in familierechtelijke betrekking tot de echtgenoot, geregistreerde partner of andere levensgezel van een ouder komt te staan, houdt het zijn geslachtsnaam, tenzij de ouder en diens echtgenoot, geregistreerde partner of andere levensgezel gezamenlijk verklaren dat het kind de geslachtsnaam zal hebben van de echtgenoot, geregistreerde partner of andere levensgezel, dan wel de geslachtsnaam van die ouder. De rechterlijke uitspraak inzake de adoptie vermeldt de verklaring van de adoptanten hieromtrent.

###ARTIKEL II

Deze wetswijziging treedt in werking op 1 September 2019.

###ARTIKEL III
Deze wet wordt aangehaald als: Wijziging van het Burgerlijk Wetboek, Boek 1, artikel 5. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##Memorie van Toelichting
Deze wet zal er voor zorgen dat adoptieouders gelijk worden behandeld bij de verandering van het geslachtsnaam van het adoptiekind. Nu is het zo dat de geslachtsnaam van de vader voorgetrokken wordt.

---

###Deze wet is ingediend door /u/timelapse00 (LPU)

###De eerste lezing loopt tot 13-07-2019