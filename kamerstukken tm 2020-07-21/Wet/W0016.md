## Wetswijziging afschaffing wettelijk Collegegeld PABO 
 
###Wijziging van de Wet op het hoger onderwijs en wetenschappelijk onderzoek in verband met de introductie van een grondslag voor de afschaffing van het wettelijk collegegeld voor groepen van studenten (afschaffing wettelijk collegegeld PABO)

##KONINKLIJKE BOODSCHAP
Aan de Tweede Kamer der Staten-Generaal
Wij bieden U hiernevens ter overweging aan een voorstel van wet tot afschaffing van het collegegeld voor de PABO. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 30-03-2019 /u/Dekoul

##VOORSTEL VAN WET
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is het lerarentekort in het primair onderwijs terug te dringen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

##ARTIKEL I
De Wet op het hoger onderwijs en wetenschappelijk onderzoek wordt als volgt gewijzigd:

A

Artikel 7.45a wordt als volgt gewijzigd:

1. Onder vernummering van het vijfde tot en met tiende lid tot zevende tot en met twaalfde lid, worden twee leden ingevoegd, luidende:
5. Een student als bedoeld in het eerste en tweede lid, die is ingeschreven voor een voltijdse opleiding tot leerkracht in het primair onderwijs wordt het volledig wettelijk collegegeld, bedoeld in artikel 7.45, eerste lid, kwijtgescholden.
6. Een student als bedoeld in het eerste en tweede lid, die is ingeschreven voor een deeltijdse of duale opleiding tot leerkracht in het primair onderwijs wordt het volledig wettelijk collegegeld, bedoeld in artikel 7.45, eerste lid, kwijtgescholden.

##ARTIKEL II

Deze wet treedt in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.

##ARTIKEL III

Deze wet wordt aangehaald als: Afschaffing wettelijk collegegeld PABO

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.


---
##**Memorie van Toelichting**

##Huidige situatie:

## Wet op het hoger onderwijs en wetenschappelijk onderzoek

Artikel 7.45a. Aanspraak op wettelijk collegegeld

 5 Het verlaagd wettelijk collegegeld is verschuldigd door bij algemene maatregel van bestuur te bepalen groepen van studenten, waarbij onderscheid kan worden gemaakt naar opleiding, leerjaar, de wijze waarop een opleiding is ingericht en het instroomcohort.

6 Indien een student als bedoeld in het eerste en tweede lid meer dan één opleiding volgt en de opleiding waarvoor hij het eerst is ingeschreven met goed gevolg afrondt, is deze student het wettelijk collegegeld verschuldigd voor het resterende deel van het studiejaar. Het verschuldigde bedrag wordt in dat geval berekend naar rato van het aantal resterende maanden van het desbetreffende studiejaar.

7 Voor de voorwaarden, bedoeld in het eerste lid, wordt met een student die een bachelorgraad als bedoeld in artikel 7.10a heeft behaald gelijkgesteld:

a. een student die met goed gevolg het afsluitend examen heeft afgelegd van een hogere beroepsopleiding met een studielast van 168 studiepunten, volgens de wet zoals die luidde op 31 augustus 2002, en

b. een student die met goed gevolg het kandidaatsexamen heeft afgelegd van een opleiding in het wetenschappelijk onderwijs als bedoeld in artikel 7.8, zoals dat artikel luidde op 31 augustus 2002.

8 Voor de voorwaarden, bedoeld in het eerste lid, wordt met een student die een bachelor- en mastergraad als bedoeld in artikel 7.10a heeft behaald, gelijkgesteld:

a. een student die met goed gevolg het afsluitend examen heeft afgelegd van een opleiding in het wetenschappelijk onderwijs als bedoeld in artikel 7.3, zoals dat artikel luidde op 31 augustus 2002; en

b. een student die op grond van artikel 18.15 met goed gevolg het afsluitend examen heeft afgelegd van een opleiding in het wetenschappelijk onderwijs.

9 Voor de voorwaarden, bedoeld in het eerste lid, wordt een student die voor inwerkingtreding van de Wet invoering associate degree-opleiding met goed gevolg het afsluitend examen heeft afgelegd van een Ad-programma gelijkgesteld met een student die een graad Associate degree heeft behaald.

##Toelichting:

Het primair onderwijs kampt met een groot lerarentekort. Deze wetswijziging zal de lerarenopleiding, ook wel de PABO genoemd, veel aantrekkelijker maken voor studenten, waardoor het lerarentekort snel zal worden verholpen.

---

##Dit wetsvoorstel is ingediend door /u/supertanno (LPU)

##De eerste lezing loopt tot  12-04-2019