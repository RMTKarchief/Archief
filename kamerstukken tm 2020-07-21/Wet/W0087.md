##Wetswijziging van de algemene ouderdomswet teneinde het geleidelijk verhogen van de pensioengerechtigde leeftijd en het leggen van grondslag voor een zware beroepenlijst 
 
##VOORSTEL VAN WET

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de afdeling advisering van de Raad van State gehoord, vastgesteld:

###Artikel 1

De Algemene Ouderdomswet wordt als volgt gewijzigd:####A

Artikel 7a, eerste lid, onder j, komt te luiden:

j. In 2021: 66 jaar en acht maanden, respectievelijk 16 jaar en acht maanden;

####B
Na artikel 7a, eerste lid, onder j, worden vier bepalingen ingevoegd, luidende:

k. In 2022: 66 jaar en tien maanden, respectievelijk 16 jaar en tien maanden;
	
l. In 2023: 66 jaar en tien maanden, respectievelijk 16 jaar en tien maanden;
	
m. In 2024: 67 jaar, respectievelijk 17 jaar;
	
n. In 2025 en daarna: de pensioengerechtigde leeftijd en de aanvangsleeftijd, die jaarlijks op basis van de verhoging van de pensioengerechtigde leeftijd en de aanvangsleeftijd op grond van het tweede lid worden vastgesteld.

####C
Artikel 7a, tweede lid, komt te luiden:

De verhoging van de pensioengerechtigde leeftijd en de aanvangsleeftijd in 2025 en de kalenderjaren daarna wordt jaarlijks, voor de eerste maal uiterlijk op 1 januari 2020 voor het jaar 2025, vastgesteld volgens de volgende formule:

V = (L – 18,26) – (P – 65)

waarbij:

V staat voor de periode waarmee de pensioengerechtigde leeftijd respectievelijk aanvangsleeftijd wordt verhoogd, uitgedrukt in perioden van een jaar;

L staat voor de geraamde macro gemiddelde resterende levensverwachting op 65-jarige leeftijd in het kalenderjaar van verhoging;

P staat voor de pensioengerechtigde leeftijd in het kalenderjaar voorafgaande aan het kalenderjaar van verhoging.

Indien V negatief is of minder dan 0,25 bedraagt, wordt deze gesteld op 0. Indien V 0,25 of meer bedraagt, wordt deze gesteld op drie maanden.

De volgens de formule vastgestelde verdere verhoging van de pensioengerechtigde leeftijd en de aanvangsleeftijd wordt door of namens Onze Minister medegedeeld in de Staatscourant.

####D
Artikel 7a, derde lid, wordt gewijzigd als volgt:

De tekst <<1 januari 2022>> wordt vervangen door: <<1 januari 2025>>.

###Artikel 2

De Algemene Ouderdomswet wordt als volgt gewijzigd:

####A

Na artikel 7a wordt een artikel ingevoegd, luidende:

Artikel 7b

1. Voor personen die gedurende ten minste tien volledige dienstjaren een of meerdere beroepen van de bij deze wet behorende lijst A hebben uitgeoefend is de pensioengerechtigde leeftijd, in afwijking met artikel 7a, eerste lid:

     a. In 2024: 62 jaar;

     b. In 2025 en daarna: de pensioengerechtigde leeftijd, bedoeld in artikel 7a, voor dat jaar minus 5 jaren.

2. De in artikel 7a, eerste lid, gedefinieerde aanvangsleeftijd blijft onverminderd van toepassing.
	
3. De vastgestelde verhoging van de volgens dit artikel bedoelde pensioengerechtigde leeftijd wordt door of namens Onze Minister medegedeeld in de Staatscourant.
	
4. De verhoging, bedoeld in het derde lid, treedt telkens in werking vijf jaar na de uiterste datum van vaststelling, bedoeld in het derde lid, voor de eerste maal met ingang van 1 januari 2025.
	
5. Krachtens of bij Koninklijk Besluit kan Onze Minister lijst A opstellen en beroepen toevoegen en verwijderen aan deze lijst.
	
6. Wanneer een persoon minder dan tien jaar een beroep van lijst A heeft uitgeoefend is de pensioengerechtigde leeftijd voor deze persoon de leeftijd waarop hij het beroep tien jaar heeft uitgeoefend, of, indien dat eerder is, de pensioengerechtigde leeftijd volgens artikel 7a.
	
7. Wanneer een persoon meerdere beroepen van lijst A heeft uitgeoefend, of uitoefent, moet het aantal opgetelde dienstjaren van die beroepen ten minste tien dienstjaren zijn om aan de in het eerste en het zesde lid gestelde voorwaarden omtrent het minimum aantal dienstjaren te voldoen.

###Artikel 3

Deze wet kan worden aangehaald als: Wetswijziging van de algemene ouderdomswet teneinde het geleidelijk verhogen van de pensioengerechtigde leeftijd en het leggen van grondslag voor een zware beroepenlijst.

##Artikel 4

1. Deze wet, uitgezonderd artikel 2, treedt in werking op 1 januari 2021.
	
2. Artikel 2 van deze wet treedt in werking op 1 januari 2024.

&nbsp;
	
Getekend,

&nbsp;

De Minister-President,

&nbsp;

De Minister van Volksgezondheid en Sociale Zaken,

&nbsp;

##Memorie van Toelichting

###Huidige Situatie

[De Algemene Ouderdomswet, geldig op 1 januari 2018](https://wetten.overheid.nl/BWBR0002221/2018-01-01)

####Artikel 7a, eerste lid, onder j: 

j. in 2021: 67 jaar, respectievelijk 17 jaar.

####Artikel 7a, tweede lid:

2. De verdere verhoging van de pensioengerechtigde leeftijd en de aanvangsleeftijd wordt jaarlijks, voor de eerste maal uiterlijk op 1 januari 2017 voor het jaar 2022, vastgesteld volgens de volgende formule:

V = (L – 18,26) – (P – 65)

waarbij:

V staat voor de periode waarmee de pensioengerechtigde leeftijd respectievelijk aanvangsleeftijd wordt verhoogd, uitgedrukt in perioden van een jaar;

L staat voor de geraamde macro gemiddelde resterende levensverwachting op 65-jarige leeftijd in het kalenderjaar van verhoging;

P staat voor de pensioengerechtigde leeftijd in het kalenderjaar voorafgaande aan het kalenderjaar van verhoging.

Indien V negatief is of minder dan 0,25 bedraagt, wordt deze gesteld op 0. Indien V 0,25 of meer bedraagt, wordt deze gesteld op drie maanden.

De volgens de formule vastgestelde verdere verhoging van de pensioengerechtigde leeftijd en de aanvangsleeftijd wordt door of namens Onze Minister bekendgemaakt in de Staatscourant.

####Artikel 7a, derde lid:

De verhoging, bedoeld in het tweede lid, treedt telkens in werking vijf jaar na de uiterste datum van vaststelling, bedoeld in het tweede lid, voor de eerste maal met ingang van 1 januari 2022.

###Toelichting

Dit wetsvoorstel voert het kabinetsbeleid uit om de pensioengerechtigde leeftijd op te laten lopen naar 67 in 2024, waarna deze zal worden gekoppeld aan de levensverwachting, volgens de formule van artikel 7a, tweede lid. Daarnaast legt deze wet de grondslag voor het opstellen van een zware beroepenlijst, door artikel 7b te introduceren.

---

### Ingediend door /u/House_of_Farts namens de regering.

