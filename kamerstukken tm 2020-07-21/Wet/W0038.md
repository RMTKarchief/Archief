## Wetsvoorstel tot wijziging van de wet op de accijns 
 
##Wetsvoorstel tot wijziging van de wet op de accijns

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van de wijziging van de wet op de accijns. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 18-08-2019, Dekoul

###VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is om de accijns op alcohol- en tabaksproducten te verhogen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###Artikel 1

De Wet op de Accijns wordt als volgt gewijzigd:

I

Artikel 7, eerste lid, komt te luiden:

1. De accijns bedraagt per hectoliter voor bier met een extractgehalte, uitgedrukt in percenten Plato, van:

a. minder dan 7 € 9,71;

b. 7 tot 11 € 31,33;

c. 11 tot 15 € 41,76;

d. 15 en meer € 52,23.

II

Artikel 10 komt te luiden:

De accijns bedraagt per hectoliter voor zowel niet-mousserende wijn als mousserende wijn met een alcoholgehalte van:

a. niet meer dan 8,5% vol € 48,66;

b. meer dan 8,5% vol € 97,13.

III

Artikel 11d komt te luiden:

De accijns bedraagt per hectoliter voor zowel niet-mousserende tussenproducten als mousserende tussenproducten met een alcoholgehalte van:

a. niet meer dan 15% vol € 116,58;

b. meer dan 15% vol € 164,23.

IV

Artikel 13 komt te luiden:

De accijns bedraagt voor overige alcoholhoudende produkten per hectoliter bij een temperatuur van 20°C per volume-percent alcohol € 18,55.

V

Artikel 35, eerste lid, komt te luiden:

1. De accijns bedraagt voor:

    a. sigaren: een ad-valoremaccijns van 6,6% van de kleinhandelsprijs;

    b. sigaretten: een ad-valoremaccijns van 5,5% van de kleinhandelsprijs alsmede een specifieke accijns van € 190,41 per 1000 stuks, met dien verstande dat het minimumbedrag aan accijns in totaal ten minste € 207,89 bedraagt;

    c. rooktabak: een specifieke accijns van € 117,32 per kilogram.

###Artikel 2

Deze wet treedt in werking op 1 januari 2020.

###Artikel 3

Deze wet wordt aangehaald als: Wetsvoorstel tot wijziging van de wet op de accijns.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van Toelichting

####Huidige Situatie

I

Artikel 7, eerste lid:

1. De accijns bedraagt per hectoliter voor bier met een extractgehalte, uitgedrukt in percenten Plato, van:

    a. minder dan 7 € 8,83;

    b. 7 tot 11 € 28,49;

    c. 11 tot 15 € 37,96;

    d. 15 en meer € 47,48.
II

Artikel 10:

De accijns bedraagt per hectoliter voor zowel niet-mousserende wijn als mousserende wijn met een alcoholgehalte van:

a. niet meer dan 8,5% vol € 44,24;

b. meer dan 8,5% vol € 88,30.
III

Artikel 11d:

De accijns bedraagt per hectoliter voor zowel niet-mousserende tussenproducten als mousserende tussenproducten met een alcoholgehalte van:

a. niet meer dan 15% vol € 105,98;

b. meer dan 15% vol € 149,30.
IV

Artikel 13:

De accijns bedraagt voor overige alcoholhoudende produkten per hectoliter bij een temperatuur van 20°C per volume-percent alcohol € 16,86.

V

Artikel 35, eerste lid:

1. De accijns bedraagt voor:

    a. sigaren: een ad-valoremaccijns van 6% van de kleinhandelsprijs;

    b. sigaretten: een ad-valoremaccijns van 5% van de kleinhandelsprijs alsmede een specifieke accijns van € 173,10 per 1000 stuks, met dien verstande dat het minimumbedrag aan accijns in totaal ten minste € 188,99 bedraagt;

    c. rooktabak: een specifieke accijns van € 106,65 per kilogram.

####Toelichting

Dit kabinet wil alcohol- en tabaksgebruik ontmoedigen. Door middel van een accijnsverhoging worden de producten duurder waardoor het gebruik zal afnemen. Een verhoging van de accijns draagt ook bij aan het reduceren van alcoholmisbruik onder jongeren. Het Nederlands Instituut voor Alcoholbeleid, STAP, pleit voor minimumprijzen. Dit is in de ogen van het kabinet nog een stap te ver, aangezien er Europese regelgeving bestaat tegen dit soort maatregelen. Het kabinet wil eerst de minimumprijzen voor alcohol op Europees niveau bespreken. Het kabinet ziet wel heil in het verhogen van de accijns. Met een verhoging van 10 procent wil het kabinet alcohol ontmoedigen. Er is ook wetgeving in de maak om suikerhoudende frisdranken duurder te maken. Dat past binnen de visie waaruit dit wetsvoorstel volgt.

---

###Deze wet is ingediend door /u/House_of_Farts namens de regering

###De eerste lezing loopt tot 05-09-2019