## Wijziging van de Wet afbreking zwangerschap 
 
###Wetswijziging tot het vergroten mogelijkheden voor zwangerschapsafbrekingzorg
 
##KONINKLIJKE BOODSCHAP  
Aan de Tweede Kamer der Staten-Generaal Wij bieden U hiernevens ter overweging aan een voorstel van wijziging van de wet afbreking zwangerschap. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.  
Enschede, 2 januari 2019 Dekoul
 
##VOORSTEL VAN WET  
Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is de Wet afbreking zwangerschap en het Wetboek van Strafrecht te wijzigen in verband met het vergroten van de mogelijkheden voor zwangerschapsafbrekingszorg voor vrouwen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
 
##Artikel I
De Wet afbreking zwangerschap wordt als volgt gewijzigd:
 
Artikel 2 komt te luiden:
 
A Artikel 2 Een behandeling, gericht op het afbreken van zwangerschap, mag slechts worden verricht door: een arts in een ziekenhuis of kliniek, waaraan door Onze Minister vergunning tot het verrichten van dergelijke behandelingen is verleend; een huisarts, indien het een medicamenteuze afbreking van de zwangerschap betreft en voldaan is aan artikel 6a.
 
B Na artikel 6 wordt een artikel ingevoegd, luidende:
 
Artikel 6a De huisarts is bevoegd een medicamenteuze afbreking van de zwangerschap uit te voeren, indien: gebruik wordt gemaakt van een medicament dat geregistreerd is voor de afbreking van een zwangerschap; de huisarts binnen de overkoepelende huisartsenorganisatie of zorggroep geen winst nastreeft; wordt voldaan aan de eisen die volgen uit de Wet beroepen in de individuele gezondheidszorg omtrent bevoegdheid en bekwaamheid en de kwaliteitswaarborgen die gesteld worden aan de organisatie, werkwijze en uitrusting van de huisartsenpraktijk zodat gewaarborgd is dat de behandeling voldoet aan de eisen die uit medisch oogpunt worden gesteld. Bij algemene maatregel van bestuur worden regels gesteld voor het gegeven in het eerste lid, onderdeel c.
 
C Na artikel 11 wordt een artikel ingevoegd, luidende:
 
Artikel 11a De huisarts, bedoeld in artikel 6a, doet ten minste eens per jaar de in artikel 11, eerste lid, bedoelde gegevens aan de inspecteur toekomen in zodanige vorm dat zij niet tot individuele patiënten herleidbaar zijn. Bij krachtens algemene maatregel van bestuur worden nadere regels gesteld omtrent de tijdstippen en wijze waarop de in het eerste lid bedoelde gegevens moeten worden verstrekt. De huisarts, bedoeld in artikel 6a, draagt er tevens zorg voor, dat vóór of zo spoedig mogelijk na de behandeling aantekening wordt gemaakt van de bevindingen die ertoe hebben geleid de behandeling te geven. Hij is verplicht deze aantekeningen gedurende ten minste vijf jaar te bewaren. Dit artikel is niet van toepassing op een arts werkzaam in een instelling waaraan een vergunning is verleend als bedoeld in artikel 2.
 
##Artikel II
Artikel 296, vijfde lid, van het Wetboek van Strafrecht komt als volgt te luiden: Het in het eerste lid bedoelde feit is niet strafbaar, indien de behandeling is verricht door: een arts in een ziekenhuis of kliniek waarin zodanige behandeling volgens de Wet afbreking zwangerschap mag worden verricht; een huisarts die een medicamenteuze afbreking van de zwangerschap verricht volgens de Wet afbreking zwangerschap.
 
##Artikel III
Deze wet treedt direct in werking na goedkeuring van de Staten-Generaal.
 
##Artikel IV
Deze wet wordt aangehaald als: Wijziging van de Wet afbreking zwangerschap Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.
 
---
 
###MEMORIE VAN TOELICHTING
 
Alle vrouwen in Nederland hebben binnen de daartoe medisch verantwoorde termijn de keuze om een ongewenste zwangerschap medicamenteus af te breken via de zogenaamde “abortuspil”. Deze pil biedt een veilige methode voor een vroege afbreking en is anno 2018 geregistreerd tot negen weken. Veel vrouwen die hulp nodig hebben met het besluit over het afbreken van een zwangerschap wenden zich in eerste instantie tot de huisarts; de afgelopen jaren was dit een percentage van ongeveer 75%. Zij worden door de huisarts doorverwezen naar een abortuskliniek. Ruim de helft van alle zwangerschapsafbrekingen vond plaats in de eerste zeven weken, namelijk ongeveer 53%. Met andere woorden, er is een grote groep vrouwen die potentieel bij de huisarts had kunnen blijven, indien de huisarts de mogelijkheid zou hebben gehad om de behandeling uit te kunnen voeren. De stap voor het maken van een afspraak bij abortusklinieken is vrij groot voor een hoop vrouwen, dus zou een afspraak bij een huisarts voor zo’n behandeling een mooie oplossing zijn voor deze vrouwen.
 
Er zijn verscheidene positieve gevolgen voor het door een huisarts laten uitvoeren van deze behandeling, namelijk dat door het laagdrempeliger aanbieden van deze behandelingen de keuzevrijheid voor vrouwen vergroot wordt. Daarnaast is medicamenteuze afbreking van een zwangerschap psychisch minder belastend voor vrouwen dan een curretage. Huisartsen zelf zijn over het algemeen zeer positief over het voorstel om zelf een behandeling te kunnen uitvoeren om een zwangerschap te beëindigen.
 
Het standpunt van de NHG (Het Nederlands Huisartsen Genootschap) is dat verstrekking van het geregistreerde middel voor zwangerschapsafbreking (Mifepriston) in de eerste lijn effectief en veilig is. Ook stelt de NHG dat de huisarts bij echoscopisch onderzoek bij een (nog) niet zichtbare intra-uteriene zwangerschap het bèta-HCG kan laten bepalen. Dit gebeurt niet in abortusklinieken, waardoor een medicamenteuze afbreking van de zwangerschap in de huisartsenpraktijk vroeger van start kan gaan dan in een kliniek.
 
--
 
##Dit wetsvoorstel is ingediend door /u/HiddeVdV96 namens D'18
 
##De eerste lezing loopt tot 13-01-2019