## Wetswijziging tot verbieden discriminatie op basis van genderidentiteit 
 
###Wetswijziging tot verbieden discriminatie op basis van genderidentiteit

##KONINKLIJKE BOODSCHAP
Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot Wetswijziging tot verbieden discriminatie op basis van genderidentiteit. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 17-6-2019 /u/Dekoul

##VOORSTEL VAN DE WET
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat genderidentiteit beschermd moet worden bij diverse strafbare feiten en daarom een wijzing van Artikel 137 noodzakelijk is; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###Artikel I

Het hierna in artikel II omschreven voorstel tot verandering in het Wetboek van Strafrecht in overweging te nemen.

###Artikel II

####A
Het eerste lid van Artikel 137c van het Wetboek van Strafrecht komt te luiden als volgt:

Artikel 137c lid 1

Hij die zich in het openbaar, mondeling of bij geschrift of afbeelding, opzettelijk beledigend uitlaat over een groep mensen wegens hun ras, hun godsdienst of levensovertuiging, hun hetero- of homoseksuele gerichtheid, genderidentiteit of hun lichamelijke, psychische of verstandelijke handicap, wordt gestraft met gevangenisstraf van ten hoogste een jaar of geldboete van de derde categorie.

####B

Het eerste lid van Artikel 137d van het Wetboek van Strafrecht komt te luiden als volgt:

Artikel 137d lid 1

Hij die in het openbaar, mondeling of bij geschrift of afbeelding, aanzet tot haat tegen of discriminatie van mensen of gewelddadig optreden tegen persoon of goed van mensen wegens hun ras, hun godsdienst of levensovertuiging, hun geslacht, hun hetero- of homoseksuele gerichtheid, genderidentiteit of hun lichamelijke, psychische of verstandelijke handicap, wordt gestraft met gevangenisstraf van ten hoogste een jaar of geldboete van de derde categorie.

####C

Het eerste lid van Artikel 137e van het Wetboek van Strafrecht komt te luiden als volgt:

Artikel 137e lid 1.1

Een uitlating openbaar maakt die, naar hij weet of redelijkerwijs moet vermoeden, voor een groep mensen wegens hun ras, hun godsdienst of levensovertuiging, hun hetero- of homoseksuele gerichtheid, genderidentiteit of hun lichamelijke, psychische of verstandelijke handicap beledigend is, of aanzet tot haat tegen of discriminatie van mensen of gewelddadig optreden tegen persoon of goed van mensen wegens hun ras, hun godsdienst of levensovertuiging, hun geslacht, hun hetero- of homoseksuele gerichtheid, genderidentiteit of hun lichamelijke, psychische of verstandelijke handicap;

####D

Artikel 137f van het Wetboek van Strafrecht komt te luiden als volgt:

Hij die deelneemt of geldelijke of andere stoffelijke steun verleent aan activiteiten gericht op discriminatie van mensen wegens hun ras, hun godsdienst, hun levensovertuiging, hun geslacht, hun hetero- of homoseksuele gerichtheid, genderidentiteit of hun lichamelijke, psychische of verstandelijke handicap, wordt gestraft met gevangenisstraf van ten hoogste drie maanden of geldboete van de tweede categorie.

####E

Het eerste lid van Artikel 137g van het Wetboek van Strafrecht komt te luiden als volgt:

Artikel 137g lid 1.1

Hij die, in de uitoefening van een ambt, beroep of bedrijf personen opzettelijk discrimineert wegens hun ras of hun hetero- of homoseksuele gerichtheid, wordt gestraft met gevangenisstraf van ten hoogste zes maanden of geldboete van de derde categorie.

###Artikel III

Deze wet treedt in werking direct na het aannemen door de Staten-Generaal.

###Artikel IV

Deze wet wordt aangehaald als: Wetswijziging tot verbieden discriminatie op basis van genderidentiteit.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##Memorie van toelichting

In de huidige versie van Artikel 137c, d, e en f van het Wetboek van Strafrecht ontbreekt de bescherming van genderidentiteit, dit terwijl we in een tijd leven waarin de aandacht en erkenning rondom genderidentiteit alsmaar serieuzer wordt genomen, ook ontbreekt in Artikel 137g de bescherming van discriminatie vanwege hun hetero- of homoseksuele gerichtheid.

---

##Deze wet is ingediend door /u/Alfus (Lijst Alfus) met steun van:

-/u/123ricardo210 (SP)

-/u/Arlae_Nova (EGP)

##De eerste lezing loopt tot 27-06-2019