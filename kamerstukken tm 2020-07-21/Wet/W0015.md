## Wijziging van de Wet op het voortgezet onderwijs 
 
###Wijziging van de Wet op het voortgezet onderwijs

##KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van Wijziging van de Wet op het voortgezet onderwijs. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming. Enschede, 28 februari 2019 Dekoul

##VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is de Wet op het voortgezet onderwijs te wijzigen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

Artikel I De Wet op het voortgezet onderwijs wordt als volgt gewijzigd:

A

Artikel 10 wordt als volgt gewijzigd: 1. Het zesde lid komt te luiden:

Het profieldeel van de theoretische leerweg omvat wat betreft:

a. het profiel techniek: wiskunde en natuurkunde,

b. het profiel zorg en welzijn: biologie en, ter keuze van de leerling, wiskunde, maatschappijkunde, geschiedenis en staatsinrichting, of aardrijkskunde, met dien verstande dat het bevoegd gezag beslist welke van de laatste drie vakken wordt of worden aangeboden,

c. het profiel economie: economie en, ter keuze van de leerling, wiskunde, Franse taal of Duitse taal,

d. het profiel landbouw: wiskunde, en ter keuze van de leerling, biologie of natuurkunde.

2. Het zevende lid komt te luiden:

Het vrije deel van de theoretische leerweg:

a. omvat door de leerling te kiezen vakken, genoemd in het zesde lid,

b. kan omvatten scheikunde, Spaanse taal, Turkse taal, Arabische taal, vakken behorende tot de beeldende vorming, muziek, dans, drama, Friese taal en cultuur, lichamelijke opvoeding 2 en informatica, door de leerling te kiezen, en

c. kan omvatten door het bevoegd gezag vast te stellen vakken en programma-onderdelen.

B

Artikel 10b wordt als volgt gewijzigd: Het zesde lid komt te luiden:

Het profieldeel van de beroepsgerichte leerwegen omvat het bij het betreffende profiel behorende profielvak en, wat betreft:

a. de profielen, genoemd in het derde lid, onderdelen a tot en met e: wiskunde en natuurkunde,

b. het profiel, genoemd in het derde lid, onderdeel f: biologie en, ter keuze van de leerling, wiskunde, maatschappijkunde, geschiedenis en staatsinrichting, of aardrijkskunde, met dien verstande dat het bevoegd gezag beslist welke van de laatste drie vakken wordt of worden aangeboden,

c. de profielen, genoemd in het derde lid, onderdelen g en h: economie en, ter keuze van de leerling, wiskunde, Franse taal of Duitse taal,

d. het profiel genoemd in het derde lid, onderdeel i: wiskunde en, ter keuze van de leerling, biologie of natuurkunde,

e. het profiel genoemd in het derde lid, onderdeel j: ter keuze van de leerling twee van de vakken wiskunde, economie, biologie en natuurkunde.

C

Artikel 10d wordt als volgt gewijzigd: 1. Het zesde lid komt te luiden:

Het profieldeel van de gemengde leerweg omvat het bij het betreffende profiel behorende profielvak en, wat betreft:

a. de profielen, genoemd in het derde lid, onderdelen a tot en met e: wiskunde en natuurkunde,

b. het profiel, genoemd in het derde lid, onderdeel f: biologie en, ter keuze van de leerling, wiskunde, maatschappijkunde, geschiedenis en staatsinrichting, of aardrijkskunde, met dien verstande dat het bevoegd gezag beslist welke van de laatste drie vakken wordt of worden aangeboden,

c. de profielen, genoemd in het derde lid, onderdelen g en h: economie en, ter keuze van de leerling, wiskunde, Franse taal of Duitse taal,

d. het profiel genoemd in het derde lid, onderdeel i: wiskunde en, ter keuze van de leerling, biologie of natuurkunde,

e. het profiel genoemd in het derde lid, onderdeel j: ter keuze van de leerling twee van de vakken wiskunde, economie, biologie en natuurkunde.

2. Artikel 10d wordt als volgt gewijzigd: Het zevende lid komt te luiden:

Het vrije deel van elk profiel in de gemengde leerweg:

a. omvat door de leerling te kiezen vakken, genoemd in het zesde lid,

b. omvat door de leerling te kiezen beroepsgerichte keuzevakken,

c. kan omvatten scheikunde, Spaanse taal, Turkse taal, Arabische taal, vakken behorende tot de beeldende vorming, muziek, dans, drama, Friese taal en cultuur, lichamelijke opvoeding 2 en informatica, door de leerling te kiezen, en

d. kan omvatten door het bevoegd gezag vast te stellen vakken en programma-onderdelen.

D

Artikel 13 wordt als volgt gewijzigd: 1. Het eerste lid komt te luiden:

Het gemeenschappelijk deel van elk profiel in het atheneum omvat:

a. Nederlandse taal en literatuur,

b. Engelse taal en literatuur,

c. een andere moderne vreemde taal en literatuur, bij algemene maatregel van bestuur aan te wijzen, of Friese taal en cultuur, ter keuze van de leerling, voor zover het bevoegd gezag deze vakken aanbiedt,

d. maatschappijleer,

e. wetenschapsoriëntatie,

f. culturele en kunstzinnige vorming, met dien verstande dat indien Latijnse taal en cultuur of Griekse taal en cultuur, dan wel beide, deel uitmaken van het profiel, de leerling is vrijgesteld van het volgen van het vak culturele en kunstzinnige vorming, en

g. lichamelijke opvoeding.

2. Het tweede lid komt te luiden:

Het gemeenschappelijk deel van elk profiel in het gymnasium omvat: a. Nederlandse taal en literatuur, b. Engelse taal en literatuur, c. Latijnse taal en cultuur of Griekse taal en cultuur, ter keuze van de leerling uit deze beide door het bevoegd gezag aan te bieden vakken, d. maatschappijleer, e. wetenschapsoriëntatie, en f. lichamelijke opvoeding.

E

Artikel 14 wordt als volgt gewijzigd: Het eerste lid komt te luiden:

Het gemeenschappelijk deel van elk profiel in het hoger algemeen voortgezet onderwijs omvat:

a. Nederlandse taal en literatuur,

b. Engelse taal en literatuur,

c. maatschappijleer,

d. wetenschapsoriëntatie,

e. culturele en kunstzinnige vorming, en

f. lichamelijke opvoeding.

Artikel II Deze wet treedt in werking op 1 augustus 2019. Onderdeel D en E als onderdeel van het cohort 2019-2021 voor de h.a.v.o. en 2019-2022 voor het v.w.o..

Artikel III Deze wet wordt aangehaald als: Wijziging van de Wet op het voortgezet onderwijs. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##MEMORIE VAN TOELICHTING

Deze wet regelt twee zaken, namelijk de verduidelijking van het verschil tussen natuur- en scheikunde I en II op het v.m.b.o. en de invoering van een extra vak in het gemeenschappelijk deel van het h.a.v.o. en v.w.o., namelijk wetenschapsoriëntatie.

In de examenprogramma’s van het v.m.b.o. wordt ook al aangegeven dat natuur- en scheikunde I gaat over de natuurkundige aspecten van deze vakken en dat natuur- en scheikunde II over de scheikundige aspecten van deze vakken gaan. Vandaar dat dit kabinet vindt dat het makkelijker is om natuur- en scheikunde I voortaan natuurkunde te noemen en natuur- en scheikunde II voortaan scheikunde te noemen, om de verwarring tussen de beiden te voorkomen.

Wetenschap is steeds belangrijker wordend aspect van de Nederlandse samenleving, maar er wordt nog niet voldoende aandacht besteed aan de wetenschappelijke vaardigheden in de examenprogramma’s. Vanwege het schrappen van het examenvak algemene natuurwetenschappen in 2015, is er nu een gat ontstaan binnen het examenprogramma op het gebied van het aanleren van wetenschappelijke vaardigheden. Dit gat zal worden opgevuld door een vak in het gemeenschappelijk deel van het h.a.v.o. en v.w.o. De inhoud van het examenprogramma voor dit vak zal via een Koninklijk Besluit gedeeld worden met de Kamer en vervolgens verder worden uitgewerkt door het College voor Toetsen en Examens.

---

##Dit wetsvoorstel is ingediend door /u/HiddeVdV96 namens de regering

##De eerste lezing loopt tot 10-03-2019