## Wet nationaal woonplan 
 
###Wet nationaal woonplan

Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot wet nationaal woonplan. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 4-6-2019  /u/Dekoul

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat er een nationaal woonplan komt; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###Artikel 1

In deze wet wordt verstaan onder:  
Onze Minister, de minister die gaat over wonen.  
Krimpgebieden, gebieden als bedoeld in artikel 3 lid 2 en 3.  
Woonklimaat, als bedoeld in artikel 2 lid 1.  
###Artikel 2
1. Onze Minister stelt een plan op om voor 2027 zodanig veel extra woonruimtes te creëren dat in 90% van de gevallen 90% van de woningzoekenden binnen een jaar een woning kan hebben die aan een door koninklijk besluit te bepalen eisen voldoen.
2. Onze Minister wijst krimpgebieden aan per koninklijk besluit
3. Onze Minister stelt een plan op om voor 2027 te zorgen voor een beter woonklimaat in de aan te stellen krimpgebieden. 
4. Onze Minister heeft het streven om in 2032 een woning of andere slaapplek te hebben voor eeniedere in Nederlandse staatsburger of Europees burger die dit behoeft

###Artikel 3
1. Onder woonklimaat in artikel 2 lid 4 wordt mede bedoeld de leefbaarheid, bereikbaarheid en de aanwezigheid van voorzieningen. Onze minister werkt deze eisen verder uit per koninklijk besluit.
2. Onder krimpgebieden wordt in ieder geval verstaan buurten, wijken, gemeenten waarin in de laatste zeven jaar een krimp heeft plaatsgevonden in algehele inwonersaantallen van ten minste 2% per jaar, of een krimp in inwonersaantallen als het gaat om een specifieke doelgroep als het gaat om starters of families met gezinnen in de laatste vijf jaar van ten minste 1% per jaar.
3. Onder krimpgebieden wordt mede verstaan; een buurt, wijk of gemeente waarvan de minister vindt dat dit gebied extra hulp behoeft om de spreiding van bewoners te waarborgen voor een regio, of een gebied waar een impuls in leefbaarheid nodig wordt geacht in relatie tot veiligheid of acute woningnood

###Artikel 4
1. Onze Minister biedt elk jaar tegelijkertijd met de miljoenennota een nota aan de staten-generaal aan, hierin staan onder andere:  
 a. Informatie over de te nemen maatregelen in de eerstvolgende vier kalenderjaren  
 b. Informatie over de vooruitgang als het gaat om de doelen beschreven in artikel 2

###Artikel 5
1. De gedeputeerde staten bieden elk jaar tegelijkertijd met de behandeling van de begroting een nota aan de provinciale staten aan. Hierin staat onder andere:  
 a. informatie over het bevorderen van een beter woonklimaat in de krimpgebieden  
 b. Informatie over te nemen maatregelen in de eerstvolgende vier kalenderjaren

###Artikel 6
1. De minister wijst natuurramp-gemeenten aan
2. In deze gemeenten komen met enige regelmaat aardbevingen of winden met orkaankracht voor
3. Onze minister heeft het streven om in 2040 vrijwel alle woningen in deze gebieden zodanig veilig te maken dat in 85% van de gevallen van dit natuurgeweld ten minste 85% van de woningen onbeschadigd of zeer licht beschadigd blijft

###Artikel 7
1. De minister biedt elk jaar tegelijkertijd met de behandeling van de begroting een nota aan de staten-generaal aan. Hierin staat onder andere:
a. informatie over eventuele herstelwerkzaamheden in de gebieden als bedoeld in artikel 6  
b. informatie over hoe de overheden het veiliger maken van woonhuizen en andere gebouwen tegen extreem natuurgeweld bevorderen  
c. informate over het bereiken van de doelen als bedoeld in artikel 6 lid 3  

###Artikel 8
1. Onze Minister stelt een bij koninklijk besluit te bepalen percentage uit het infrastructuurfonds ter beschikking van het komen tot de doelen benoemd in artikel 2 lid 1 3 en 4, en artikel 6 lid 3
2. Onze minister stelt een bij koninklijk besluit te bepalen percentage uit het provincie- en gemeentefonds ter beschikking van het komen tot de doelen benoemd in artikel 2 lid 1 3 en 4, en artikel 6 lid 3
3. Onze minister kan ook vrijelijk extra gelden beschikbaar stellen tot 10 miljoen euro indien dit strikt noodzakelijk wordt geacht als het gaat om de directe woonveiligheid. In dit geval wordt de kamer onmiddelijk bericht.

###Artikel 9
Onze Minister evalueert deze wet een jaar na inwerkingtreding.

###Artikel 10
Deze wet treedt onmiddellijk na invoering door de Staten-Generaal in werking.
###Artikel 11
Deze wet wordt aangehaald als: Wet nationaal woonplan

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##Memorie van toelichting##
Op dit zijn er aardbevingen in de noordelijke provincies, zijn de Caribische eilanden nog steeds aan het herbouwen na de orkanen, heerst er in grote delen van het land ook nog eens een woningtekort en zijn er nog steeds duizenden daklozen. Dit is dus een ideaal moment om er voor te zorgen dat al die problemen in een keer worden aangepakt. Door deze wet komt een een samenhangend pak aan maatregelen waar actief naar doelen toe wordt gewerkt. Dit op een efficiënte manier vanwege de overeenkomsten tussen deze problemen. Verder geeft dit wetsvoorstel een actieve plicht aan de minister om het parlement, en in bredere zin ook andere overheden, over deze problemen te informeren. Ook zorgt het voor financiering voor oplossingen die kunnen worden ingezet voor dingen als subsidies op sterkere woningen of onderzoek naar innovatiemogelijkheden als het gaat om het behalen van de doelen.

Noot: als het gaat om 4a en 5b gaat het om de maatregelen die gaan gebeuren, dus zijn vastgelegd, en een indicatie van wat de minister wil dat er gaat gebeuren

---

##Deze wet is ingediend door /u/123ricardo210 (LPU)

##De eerste lezing loopt tot 16-06-2019

---

##Noot toegevoegd aan Memorie van Toelichting door indiener