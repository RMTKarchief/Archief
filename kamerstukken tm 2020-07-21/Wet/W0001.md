## Wet sluiting kolencentrales 
 
###Wet sluiting kolencentrales

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot het sluiten van kolencentrales. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 06-11-2018 /u/Dekoul

##VOORSTEL VAN WET
 
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om de kolencentrales in Nederland te sluiten om de energietransitie van fossiele brandstoffen naar hernieuwbare energie te bevorderen. Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
 
##ARTIKEL I  

In deze wet en de daarop berustende bepalingen wordt verstaan onder:

a. kolencentrale: een installatie voor de productie van energie met het verbranden van steenkool;

b. elektriciteitsnet: één of meer verbindingen voor het transport van elektriciteit en de daarmee verbonden transformator-, schakel-, verdeel- en onderstations en andere hulpmiddelen, behoudens voor zover deze verbindingen en hulpmiddelen onderdeel uitmaken van een directe lijn of liggen binnen de installatie van een producent of van een afnemer;

c. warmtenet: het geheel van tot elkaar behorende, met elkaar verbonden leidingen, bijbehorende installaties en overige hulpmiddelen dienstbaar aan het transport van warmte, behoudens voor zover deze leidingen, installaties en hulpmiddelen zijn gelegen in een gebouw of werk van een verbruiker of van een producent en strekken tot toe- of afvoer van warmte ten behoeve van dat gebouw of werk;

d. Autoriteit Consument en Markt: de Autoriteit Consument en Markt, genoemd in artikel 2, eerste lid, van de Instellingswet Autoriteit Consument en Markt.

 
##ARTIKEL II  
Het is verboden nieuwe kolencentrales in gebruik te nemen.
 
##ARTIKEL III  
Het is verboden energie op te wekken in een kolencentrale na het begin van het jaar 2025.    
 
##ARTIKEL IV 

1. Een kolencentrale mag niet zijn aangesloten op het elektriciteitsnet of het warmtenet na het begin van het jaar 2025.

2. De beheerder van een elektriciteitsnet of een warmtenet draagt er zorg voor dat zijn net het eerste lid niet overtreedt.

3. De beheerder van een elektriciteitsnet of warmtenet dat verbonden was met een kolencentrale na de intreding van deze wet dient bewijs te leveren bij de Autoriteit Consument en Markt dat de kolencentrale niet meer aangesloten is aan het net voor het begin van het jaar 2025.

##ARTIKEL V  
1. De Autoriteit Consument en Markt kan in geval van overtreding van het bepaalde bij of krachtens deze wet de overtreder een last onder dwangsom opleggen.

2. De Autoriteit Consument en Markt kan in geval van overtreding van het bepaalde bij of krachtens de artikelen 3 en 4 de overtreder per overtreding een bestuurlijke boete opleggen van ten hoogste € 900.000 of, indien dat meer is, 10% van de omzet van de overtreder.

3. De bestuurlijke boete die ingevolge het tweede lid ten hoogste kan worden opgelegd wordt verhoogd met 100%, indien binnen een tijdvak van vijf jaar voorafgaand aan de dagtekening van het van de overtreding opgemaakte rapport, bedoeld in artikel 5:48, eerste lid, van de Algemene wet bestuursrecht, een aan die overtreder voor een eerdere overtreding van eenzelfde of een soortgelijk wettelijk voorschrift opgelegde bestuurlijke boete onherroepelijk is geworden.
 
##ARTIKEL VI

Deze wet treedt onmiddellijk na invoering door de Staten-Generaal in werking.

##ARTIKEL VII

Deze wet wordt aangehaald als: Wet sluiting kolencentrales. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

##**Memorie van toelichting** 

Klimaatverandering is een van de grootste gevaren voor onze toekomst. Het wordt veroorzaakt door broeikasgassen die dit veroorzaken zijn koolstofdioxide en methaan. De meest vervuilende brandstof die massaal in Nederland gebruikt wordt, is steenkool. Elektriciteitscentrales sluiten die steenkool verbranden zal dus de koolstofdioxide-emissies van Nederland fors verminderen. Steenkool is ook op lange en korte termijn slecht voor Nederland. Luchtvervuiling gecreëerd door kolencentrales is schadelijk voor de mensen die het moeten inademen. Steenkool wordt niet in Nederland gewonnen, dus Nederland is afhankelijk van import uit landen waar steenkool op zal raken.

Kolencentrales sluiten is noodzakelijk, maar het kan niet gelijk zonder het recht op eigendom te schenden. 32 % van de elektriciteit geproduceerd in Nederland (2016) was geproduceerd met steenkool. Nederland heeft dus tijd nodig om zich te voorbereiden voor de sluiting. Daarom wordt er een overgangsperiode gesteld, dat tot het begin van 2025 duurt. De Raad van State stelde in 2017, dat een sluitingswet met een overgangsperiode de beste manier is om de kolencentrales te sluiten.

Omdat de Autoriteit Consument en Markt al als taak heeft om te controleren of bedrijven zich aan de Elektriciteitswet houden werd ook hier gekozen voor de ACM. De bestuurlijke boete staat gelijk aan de zwaardere van de twee categorieën van boetes die kunnen worden opgelegd bij overtreding van de Elektriciteitswet.

Volgens het regeerakkoord wil het kabinet ook de kolencentrales sluiten. Dit voorstel betekent dan ook niet dat het kabinet hun eigen plannen moet stilzetten. Het is echter de bedoeling dat er snel een achtergrens komt voor wanneer de kolencentrales dicht moeten om zeker te weten dat de kolencentrales worden gesloten zelf als de onderhandelingen tussen het kabinet en de kolencentrale-eigenaren vastlopen of als het het kabinet niet lukt om met maatregelen te komen tijdens zijn termijn.

---

##Dit wetsvoorstel is ingediend door /u/JohanCAvdM namens de D'18 en /u/Keijeman namens het CDA
##De eerste lezing loopt tot 9-11-2018