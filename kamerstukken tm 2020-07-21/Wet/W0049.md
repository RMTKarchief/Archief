## Wetswijziging tot toestaan polyamorisch huwelijk 
 
##Wetswijziging tot toestaan polyamorisch huwelijk

###KONINKLIJKE BOODSCHAP
Aan de Tweede Kamer der Staten-Generaal Wij bieden U hiernevens ter overweging aan een voorstel tot ***wetswijziging om polyamorische huwelijken en partnerschappen toe te staan***. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

*Enschede, 4-11-2019 /u/Dekoul*  

###VOORSTEL VAN WET
Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat we in Nederland het polyamorisch huwelijk danwel geregisteerd partnerschap toe willen staan. Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedge-vonden en verstaan, gelijk Wij goedvinden en verstaan bij deze:  

###Artikel 1

**A**  

Het **Burgerlijk Wetboek Boek 1** wordt als volgt gewijzigd:

**Artikel 32 komt te luiden:**

1. Een huwelijk mag niet worden aangegaan, wanneer de geestvermogens van een partij zodanig zijn gestoord, dat deze niet in staat is haar wil te bepalen of de betekenis van haar verklaring te begrijpen. 

2. Een huwelijk mag niet worden aangegaan, wanneer er sprake is van een zodanig verstoorde machtsverhouding dat er geen sprake is van een gelijkwaardig huwelijk tussen alle betrokken partijen die het huwelijk aangaan.

**Artikel 33** komt te luiden:  

"Een persoon kan tegelijkertijd slechts met één groep personen door het huwelijk verbonden zijn."

**Artikel 80a; lid 1** komt te luiden:

"Een persoon kan tegelijkertijd slechts met één groep personen van hetzelfde of andere geslacht een geregistreerd partnerschap aangaan."

**Artikellen 30 t/m 183** worden als volgt gewijzigd:

Alle instanties van de verwoording "twee" in relatie tot het woord "echtgenoot" of "partner" worden vervangen door de verwoording "twee of meerdere".

###Artikel 2

Deze wet treedt in werking op de eerste 1 januari na het bekrachtigen van deze wetswijziging door de Staten-Generaal.

###Artikel 3

Deze wet wordt aangehaald als: Wetswijziging tot toestaan polyamorisch huwelijk.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van toelichting


####Huidige situatie:

**Artikel 32**

Een huwelijk mag niet worden aangegaan, wanneer de geestvermogens van een partij zodanig zijn gestoord, dat deze niet in staat is haar wil te bepalen of de betekenis van haar verklaring te begrijpen. 

**Artikel 33**

Een persoon kan tegelijkertijd slechts met één andere persoon door het huwelijk verbonden zijn.

**Artikel 80a**  

*lid 1* Een persoon kan tegelijkertijd slechts met één andere persoon van hetzelfde of andere geslacht een geregistreerd partnerschap aangaan.

####Toelichting:

Het is momenteel niet mogelijk om in een samenstelling die meer dan 2 partners omvat een geregistreerd partnerschap of huwelijk aan te gaan. Met het oog op de groeiende hoeveelheid koppels die breken met het traditionele monogame huwelijk en de toename van polyamoreuze koppels is het daarom wenselijk dat het mogelijk wordt voor deze groepen om een geregisteerd partnerschap danwel huwelijk te betreden. 

Echter is het van belang dat wij waken voor een ongelijke verhouding binnen zulke verbintenissen om de gelijkheid tussen partners te waarborgen en misbruik te voorkomen.

---

###Deze wet is ingediend door /u/th8 namens de ACB

###De eerste lezing loopt tot en met 15-11-2019