## Wijziging van de Wet studiefinanciering 2000 in verband met de herinvoering van de basisbeurs en uitbreiding reisrecht 
 
###Wijziging van de Wet studiefinanciering 2000 in verband met de herinvoering van de basisbeurs en uitbreiding reisrecht

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wijziging van de wet afbreking zwangerschap. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 30 januari 2019 /u/Dekoul

##VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is de Wet studiefinanciering 2000 te wijzigen in verband met het herinvoeren van de basisbeurs en de uitbreiding van het reisrecht; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

##Artikel I

De Wet studiefinanciering 2000 wordt als volgt gewijzigd:

##A

Artikel 3.1 wordt als volgt gewijzigd: Het tweede lid komt te luiden: 2. Studiefinanciering bestaat voor een opleiding in het hoger onderwijs uit een basisbeurs, een basislening, een aanvullende beurs of aanvullende lening en collegegeldkrediet, en kan geheel of gedeeltelijk worden toegekend in de vorm van: a. een gift; b. een prestatiebeurs; of c. een lening.

##B

Artikel 3.6 wordt als volgt gewijzigd:

In het opschrift wordt «Basisbeurs beroepsonderwijs» vervangen door: Basisbeurs

In het eerste lid wordt «voor uit- en thuiswonende deelnemers» vervangen door: voor uit- en thuiswonende studerenden en voor beroepsonderwijs en hoger onderwijs.

##C

Artikel 3.7 wordt als volgt gewijzigd: Het eerste lid komt te luiden: 1. Voor studerenden aan een opleiding binnen Nederland bestaat de reisvoorziening uit een reisrecht gedurende de hele week waarvoor de studerende geen bedrag verschuldigd is aan de vervoersbedrijven.

##D

Overzicht 2 wordt als volgt gewijzigd:

In overzicht 2 wordt B. Hoger onderwijs Basislening €481,30 Maximale aanvullende beurs/lening of veronderstelde ouderlijke bijdrage €365,33

Vervangen door: B. Hoger onderwijs Basisbeurs (excl. toeslagen)

Thuiswonend €106,18 Uitwonend €295,63 Basislening €481,30 Maximale aanvullende beurs/lening of veronderstelde ouderlijke bijdrage €365,33

##E

Artikel 3.26 wordt als volgt gewijzigd: Het tweede lid komt te luiden: 2. Het reisrecht geldt voor de hele week.

##F

Artikel 5.1 komt te luiden: Een student komt voor zover wordt voldaan aan de van toepassing zijnde voorwaarden in aanmerking voor studiefinanciering in de vorm van een prestatiebeurs, inhoudende: a. een basisbeurs b. een aanvullende beurs; c. een reisvoorziening; en d. een toeslag eenoudergezin.

##G

Artikel 5.2 wordt als volgt gewijzigd: In het derde lid wordt «De basislening, aanvullende lening en het collegegeldkrediet» vervangen door: De basisbeurs, de basislening de aanvullende lening en het collegegeldkrediet.

##Artikel II

Deze wet treedt in werking op 1 augustus 2020.

##Artikel III

Deze wet wordt aangehaald als: Wijziging van de Wet studiefinanciering 2000 in verband met de herinvoering van de basisbeurs en uitbreiding reisrecht. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##MEMORIE VAN TOELICHTING

Sinds de afschaffing van de basisbeurs zijn er steeds minder jongeren gaan studeren , ook is er een afname in het aantal studenten die op kamers gaan sinds de invoering van het leenstelsel. Omdat beide zaken mede worden veroorzaakt doordat ouders in een lage inkomensklasse vallen en dus minder kunnen bijdragen aan de studie van hun kind, vind dit kabinet dat de basisbeurs opnieuw moet worden ingevoerd. Door de herinvoering van de basisbeurs voor zowel thuis- als uitwonenden zal, hopelijk, het aantal studenten die een hbo- of wo-studie gaan doen zal groeien. Naast de herinvoering van de basisbeurs gaat deze wet ook over de uitbreiding van het reisrecht. Op dit moment is er een keuze uit twee opties voor het reisrecht, namelijk voor doordeweeks en voor in het weekeinde. Deze wet regelt dat dit reisrecht voor alle studenten hetzelfde is, namelijk voor zeven dagen per week. Het doel hiervan is om de mobiliteit van studenten te vergroten, doordat studenten op alle dagen van de week gratis kunnen reizen.

---

##Dit wetsvoorstel is ingediend door /u/HiddeVdV96 namens de regering

##De eerste lezing loopt tot 15-02-2019