##Aanpak uitval en probleemjongeren beroepsonderwijs 
 
###Wet aanpak uitval en probleemjongeren beroepsonderwijs

##KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van Wet aanpak uitval en probleemjongeren beroepsonderwijs. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming. Den Haag, 13 april 2019 Dekoul

##VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is de Wet aanpak uitval en probleemjongeren beroepsonderwijs in te voeren; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

####Artikel I

In deze wet wordt verstaan onder:

a. Onze Minister: Onze Minister van Onderwijs, Cultuur en Wetenschap,

b. de inspectie: de Inspectie van het onderwijs,

c. onderwijs: bij krachtens een onderwijswet geregeld onderwijs,

d. instelling: school, instelling of exameninstelling in de zin van een onderwijswet, daaronder begrepen een niet bekostigde instelling,

####Artikel II

1. Een instelling voor beroepsonderwijs kan aanspraak krijgen op een bijdrage voor het aanpakken van probleemjongeren en uitval van probleemjongeren binnen deze instelling.

Om deze bijdrage te ontvangen moet een instelling voldoen aan de volgende eisen:

a. Er moet een plan worden opgesteld voor de aanpak met tenminste:

i. aangegeven wie de verantwoordelijkheid voor het uitvoeren van het programma draagt,

ii. de beginsituatie van de huidige aanpak,

iii. de met deze bijdrage uit te gaan voeren plannen,

iv. de voorziene kosten van de plannen.

b. Er moet een jaarlijkse verantwoording worden opgesteld waarin de punten bij artikel 2.2.a worden verantwoord. 

c. De inspectie moet inzage krijgen bij de plannen en een instelling moet ook volledige openheid garanderen bij bezoeken van de inspectie over de aanpak.

Bij het niet voldoen aan de eisen in artikel 2.2.a. zal de bijdrage worden ingetrokken door Onze Minister.

Deze bijdrage wordt gegeven door Onze Minister volgens de wijze beschreven in artikel III.

####Artikel III

Als er voldaan is aan de eisen gesteld artikel II heeft de instelling recht op een bijdrage. Deze bijdrage wordt vastgesteld door het percentage studenten die bij deze instelling onderwijs volgen ten opzichte van het totaal aantal studenten die beroepsonderwijs volgen.

####Artikel IV

Deze wet treedt in werking direct na de stemming in de Staten-Generaal.

####Artikel V

Deze wet wordt aangehaald als: Wet aanpak uitval en probleemjongeren beroepsonderwijs. Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

##MEMORIE VAN TOELICHTING

Er vindt veel uitval plaats in het beroepsonderwijs, om hier wat aan te kunnen doen moeten instellingen meer geld tot hun beschikking hebben voor bijvoorbeeld het aannemen van leerlingbegeleiders of hier meer tijd voor vrijmaken. Scholen moeten zelf met een plan komen voor het aanpakken hiervan en het ministerie van OCW zal deze moeten goedkeuren voor het verkrijgen van deze bijdrage. De Inspectie van het Onderwijs zal volgens de criteria in artikel 2.2.a het behouden van deze bijdrage beoordelen.

https://www.nji.nl/Cijfers-voortijdig-schoolverlaten

---

##Deze wet is ingediend door /u/HiddeVdV96 namens de regering

##De eerste lezing loopt tot 21-04-2019