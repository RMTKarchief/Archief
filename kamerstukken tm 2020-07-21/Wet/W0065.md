##Wetswijziging Drank- en Horecawet 
 
## VOORSTEL VAN WET
[/u/dekoul](https://www.reddit.com/u/dekoul)[ ](javascript:void 0), Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:
Wij in overweging genomen hebben, dat het wenselijk is de Drank- en Horecawet te wijzigen gezien de persoonlijke vrijheden van de jeugd en het volk die wij voorop willen stellen alsmede de teleurstellende resultaten van een recente wetswijziging recht te trekken;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

&nbsp;

**Artikel I**

De Drank- en Horecawet wordt als volgt gewijzigd:

&nbsp;

A  
Artikel 1, eerste lid, wordt als volgt gewijzigd:

1. In de definitie van «horecabedrijf» wordt voor de puntkomma aan het slot ingevoegd «, niet zijnde het uitoefenen van een slijtersbedrijf of een gemengd kleinhandelsbedrijf».

2. In de definitie van «slijtersbedrijf» wordt «de activiteit bestaande uit» vervangen door «de activiteit in ieder geval bestaande uit», wordt «al dan niet gepaard gaande met» vervangen door «waaronder in voorkomend geval mede wordt begrepen» en vervalt «of met het bedrijfsmatig verrichten van bij algemene maatregel van bestuur aangewezen andere handelingen».

3. Na de definitie van «slijtersbedrijf» wordt een definitie ingevoegd, luidende:
– gemengd kleinhandelsbedrijf:
    	de activiteit, in hoofdzaak bestaande uit het, al dan niet gepaard gaande met dienstverlening, uitoefenen van kleinhandel in een voor het publiek toegankelijke besloten ruimte, gepaard gaande met het bedrijfsmatig of anders dan om niet verstrekken van zwak-alcoholhoudende drank;.

4. In de definitie van «slijtlokaliteit» vervalt «voor gebruik elders dan ter plaatse».

5. Na de definitie van «inrichting» wordt een definitie ingevoegd, luidende:

   ​	– kleinhandelsruimte:
   ​				een voor het publiek toegankelijke besloten ruimte waar een gemengd kleinhandelsbedrijf wordt uitgeoefend, met de daarbij behorende terrassen, voor zover die terrassen in de onmiddellijke nabijheid van die ruimte zijn gelegen;.

6. De definitie van «leidinggevende» wordt als volgt gewijzigd:
    			a. In onderdeel 1° wordt «het horecabedrijf of het slijtersbedrijf» vervangen door «het horecabedrijf, het slijtersbedrijf of het gemengd kleinhandelsbedrijf».
        		b. In onderdeel 2° wordt na «die algemene leiding geeft aan» ingevoegd «een gemengd kleinhandelsbedrijf of aan».
        		c. In onderdeel 3° wordt na «in een inrichting» ingevoegd «of kleinhandelsruimte».

7. In de definitie van «vergunninghouder» wordt na «bedoeld in artikel 3» ingevoegd «, 3a of 3b».

&nbsp;

B  
Artikel 3 wordt als volgt gewijzigd:

1. In het eerste lid vervalt «of slijtersbedrijf».

2. Onder vernummering van het tweede lid tot het derde lid, wordt na het eerste lid een lid ingevoegd, luidende:  
		2. Bij algemene maatregel van bestuur worden voorwaarden gesteld waaronder de vergunning, op verzoek van degene die de vergunning aanvraagt, tevens wordt verleend voor het verrichten van activiteiten die verband houden met de activiteit die in ieder geval door een horecabedrijf wordt verricht.

&nbsp;

C  
Na artikel 3 worden twee artikelen ingevoegd, luidende:

Artikel 3a

1. Het is verboden zonder daartoe strekkende vergunning van de burgemeester het slijtersbedrijf uit te oefenen.

2.  Bij algemene maatregel van bestuur worden voorwaarden gesteld waaronder de vergunning, op verzoek van degene die de vergunning aanvraagt, tevens wordt verleend voor het verrichten van activiteiten die verband houden met de activiteit die in ieder geval door een slijtersbedrijf worden verricht. 

3. Met toepassing van artikel 28, eerste lid, laatste zinsnede, van de Dienstenwet is paragraaf 4.1.3.3. van de Algemene wet bestuursrecht niet van toepassing op de aanvraag van een vergunning als bedoeld in het eerste lid. 

Artikel 3b

1. Het is verboden zonder daartoe strekkende vergunning van de burgemeester het gemengd kleinhandelsbedrijf uit te oefenen. 

2. Bij algemene maatregel van bestuur worden voorwaarden gesteld waaronder in een gemengd kleinhandelsbedrijf bedrijfsmatig of anders dan om niet alcoholhoudende drank wordt verstrekt. 

3. Met toepassing van artikel 28, eerste lid, laatste zinsnede, van de Dienstenwet is paragraaf 4.1.3.3. van de Algemene wet bestuursrecht niet van toepassing op de aanvraag van een vergunning als bedoeld in het eerste lid. 

&nbsp;

D  
Artikel 8 wordt als volgt gewijzigd:

1. In het eerste lid vervalt «van het horecabedrijf en het slijtersbedrijf».

2. In het vierde lid wordt «het horecabedrijf of het slijtersbedrijf» telkens vervangen door «het horecabedrijf, het slijtersbedrijf of het gemengd kleinhandelsbedrijf».

3. In het vijfde lid, onderdeel a, wordt na «artikel 3» ingevoegd «, 3a of 3b».

&nbsp;

E  
Artikel 12 komt te luiden:

Artikel 12  
Het is verboden alcoholhoudende drank te verstrekken voor gebruik ter plaatse anders dan:

&nbsp;&nbsp;&nbsp;&nbsp;&nbsp;&nbsp;a.  in een in de vergunning vermelde horecalokaliteit;  
&nbsp;&nbsp;&nbsp;&nbsp;&nbsp;&nbsp;b.  in een in de vergunning vermelde slijtlokaliteit, indien de vergunning, bedoeld in artikel 3a, hierop ziet;  
&nbsp;&nbsp;&nbsp;&nbsp;&nbsp;&nbsp;c.  in een kleinhandelsruimte, indien de vergunning, bedoeld in artikel 3b, hierop ziet; of   
&nbsp;&nbsp;&nbsp;&nbsp;&nbsp;&nbsp;d.  op een in de vergunning, bedoeld in artikel 7, vermeld terras, tenzij het betreft het vanuit zodanige lokaliteit afleveren van alcoholhoudende drank op bestelling in hotelkamers ingericht voor nachtverblijf of het verstrekken van alcoholhoudende drank door het in dergelijke hotelkamers beschikbaar te stellen.

&nbsp;

F  
Het is verboden alcoholhoudende drank te verstrekken voor gebruik elders dan ter plaatse anders dan in een:

&nbsp;&nbsp;&nbsp;&nbsp;&nbsp;&nbsp;a.  in de vergunning vermelde slijtlokaliteit;  
&nbsp;&nbsp;&nbsp;&nbsp;&nbsp;&nbsp;b.  in de vergunning vermelde horecalokaliteit, indien de vergunning, bedoeld in artikel 3, hierop ziet;  
&nbsp;&nbsp;&nbsp;&nbsp;&nbsp;&nbsp;c.  kleinhandelsruimte, indien de vergunning, bedoeld in artikel 3b, hierop ziet. 

&nbsp;

G  
Artikel 14 komt te luiden:  
Artikel 14

1. Het is verboden een horecalokaliteit, slijtlokaliteit, kleinhandelsruimte of terras dat onderdeel is van een inrichting of kleinhandelsruimte tevens in gebruik te hebben voor het uitoefenen van: 

	&nbsp;&nbsp;&nbsp;&nbsp;&nbsp;&nbsp;a.  het bedrijfsmatig aan particulieren verkopen van goederen in het kader van een openbare verkoping, als bedoeld in artikel 1 van de Wet ambtelijk toezicht bij openbare verkopingen;  
	&nbsp;&nbsp;&nbsp;&nbsp;&nbsp;&nbsp;b.  het bedrijfsmatig aanbieden van diensten, uitgezonderd: 
         	a.  diensten van recreatieve en culturele aard; 
         	b.  indien het een kleinhandelsruimte betreft: persoonlijke dienstverlening;  
&nbsp;&nbsp;&nbsp;&nbsp;&nbsp;&nbsp;c.  het bedrijfsmatig verhuren van goederen;  
&nbsp;&nbsp;&nbsp;&nbsp;&nbsp;&nbsp;d. het in het openbaar bedrijfsmatig opkopen van goederen; dan wel toe te laten dat daarin zodanige handel wordt of zodanige activiteiten worden uitgeoefend.

2. Onder diensten van recreatieve aard als bedoeld in het eerste lid, onder b, wordt niet verstaan het aanbieden van kansspelen, met uitzondering van het aanwezig hebben van speelautomaten als bedoeld in Titel Van van de Wet op de kansspelen.

&nbsp;

H  
Artikel 15 vervalt.

&nbsp;

I  
In artikel 18, eerste lid, wordt «het slijtersbedrijf» vervangen door «het horecabedrijf, het slijtersbedrijf of het gemengd kleinhandelsbedrijf».

&nbsp;

J  
Artikel 20 wordt als volgt gewijzigd:

1. In het eerste lid wordt «18» alle keren vervangen door «16»

2. Het tweede lid komt te luiden:  
		2a. Het is verboden bedrijfsmatig of anders dan om niet sterke drank te verstrekken aan een persoon van wie niet is vastgesteld dat deze de leeftijd van 18 jaar heeft bereikt. Onder verstrekken als bedoeld in de eerste volzin wordt eveneens begrepen het verstrekken van sterke drank aan een persoon van wie is vastgesteld dat deze de leeftijd van 18 jaar heeft bereikt, welke drank echter kennelijk bestemd is voor een persoon van wie niet is vastgesteld dat deze de leeftijd van 18 jaar heeft bereikt.    
		2b. Het is verboden in een slijtlokaliteit de aanwezigheid toe te laten van een persoon van wie niet is vastgesteld dat deze de leeftijd van 16 jaar heeft bereikt, anders dan onder toezicht van een persoon van 21 jaar of ouder.

3. In het vierde lid wordt na «een slijtlokaliteit,» ingevoegd «een kleinhandelsruimte,».

4. In het vijfde lid wordt «een slijtlokaliteit of horecalokaliteit» vervangen door «een slijtlokaliteit, horecalokaliteit of kleinhandelsruimte».

5. In het zesde lid wordt «een slijtlokaliteit of horecalokaliteit» vervangen door «een slijtlokaliteit, horecalokaliteit of kleinhandelsruimte».

&nbsp;

K  
Artikel 22 wordt als volgt gewijzigd:

1. Het eerste lid vervalt, onder vernummering van het tweede en derde lid tot het eerste en tweede lid.

2. In het tweede lid (nieuw) wordt «tweede lid» vervangen door «eerste lid».

&nbsp;

L  
Artikel 24 wordt als volgt gewijzigd:

1. In het eerste lid wordt «een horecalokaliteit of een slijtlokaliteit» vervangen door «een horecalokaliteit, slijtlokaliteit of kleinhandelsruimte».

2. In het derde lid wordt «een slijtlokaliteit of een horecalokaliteit» vervangen door «een horecalokaliteit, slijtlokaliteit of kleinhandelsruimte».

&nbsp;

M  
Artikel 25 wordt als volgt gewijzigd:

1. In het eerste lid, aanhef, wordt «slijtersbedrijf of horecabedrijf» vervangen door «slijtersbedrijf, horecabedrijf of gemengd kleinhandelsbedrijf».

2. In het eerste lid, onderdeel b, onder 1°, wordt «dan het slijtersbedrijf» vervangen door «dan het horecabedrijf, slijtersbedrijf of het gemengd kleinhandelsbedrijf».

3. In het tweede lid wordt na «horecabedrijf,» ingevoegd «slijtersbedrijf of gemengd kleinhandelsbedrijf,» en vervalt de laatste zin.

&nbsp;

O  
Artikel 25a wordt als volgt gewijzigd:

1. In het eerste lid wordt na «in inrichtingen» ingevoegd «of kleinhandelsruimtes».

2. In het tweede lid, onderdeel a, wordt na «inrichtingen» ingevoegd «of kleinhandelsruimtes».

3. In het tweede lid, onderdeel b, wordt na «artikel 3» ingevoegd «, 3a of 3b».

&nbsp;

P  
In artikel 25d, eerste lid, onderdeel a, wordt na «de betreffende horecalokaliteit» ingevoegd «, slijtlokaliteit of kleinhandelsruimte».

&nbsp;

Q  
In artikel 26, eerste lid, wordt na «artikel 3» ingevoegd «, 3a of 3b».

&nbsp;

R  
Artikel 27 wordt als volgt gewijzigd:

1. In het eerste lid, onder a, wordt «de artikelen 8 tot en met 10» vervangen door «de artikelen 8 en 9».

2. In het tweede lid wordt na «een inrichting» ingevoegd «of kleinhandelsruimte».

&nbsp;

S  
Artikel 29 wordt als volgt gewijzigd:

1. In het eerste lid, onderdeel c, wordt na «de inrichting» ingevoegd «of kleinhandelsruimte».
	
2. In onderdeel d wordt «de horeca-of slijtlokaliteiten en terrassen» vervangen door «de horecalokaliteit, slijtlokaliteit of kleinhandelsruimte».

&nbsp;

T  
In artikel 30 wordt «Indien een inrichting» vervangen door «Indien een inrichting of kleinhandelsruimte» en wordt «ten aanzien van de inrichting» vervangen door «ten aanzien van de inrichting of de kleinhandelsruimte».

&nbsp;

U  
In artikel 30a, eerste lid, onderdeel b, wordt «horecabedrijf of slijtersbedrijf» vervangen door «horecabedrijf, slijtersbedrijf of gemengd kleinhandelsbedrijf».

&nbsp;

V  
Artikel 31, eerste lid, wordt als volgt gewijzigd:

1. In onderdeel a wordt «artikelen 8 en 10» vervangen door «artikel 8».

2. In onderdeel c wordt na «betrokken inrichting» ingevoegd «of kleinhandelsruimte».

&nbsp;

W  
In artikel 32, tweede lid, wordt na «artikel 3» ingevoegd «, 3a of 3b».

&nbsp;

X  
In artikel 44a, eerste lid, wordt na «de artikelen 3,» ingevoegd «3a, 3b,» en wordt «22, eerste en tweede lid» vervangen door «22, eerste lid».

&nbsp;

Y  
Artikel 45, eerste lid, komt te luiden:
Het is degene die de leeftijd van 16 jaar nog niet heeft bereikt, verboden op voor het publiek toegankelijke plaatsen alcoholhoudende drank aanwezig te hebben of voor consumptie gereed te hebben, met uitzondering van plaatsen waar bedrijfsmatig of anders dan om niet alcoholhoudende drank voor gebruik elders dan ter plaatse wordt verstrekt.

&nbsp;

Z  
Artikelen 46 en 47 komen te vervallen.

&nbsp;

**ARTIKEL II**

In artikel 1, eerste lid, onderdeel c, onder 2°, van de Wet bevordering integriteitsbeoordelingen door het openbaar bestuur, wordt na «artikelen 3» ingevoegd «, 3a, 3b».

&nbsp;

**ARTIKEL III**

In de Wet op de economische delicten wordt in artikel 1, onder 4°, bij de Drank- en horecawet na «3,» ingevoegd «3a, 3b,».

&nbsp;

**ARTIKEL IV**

Deze wet treedt in werking met ingang van een bij koninklijk besluit te bepalen tijdstip.

&nbsp;

**ARTIKEL V**

Deze wet wordt aangehaald als: Wetswijziging Drank- en Horecawet voor regulering mengformules en jeugd.
Lasten en bevelen dat deze in het Staatsblad zal worden geplaatste en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---
## **Memorie van toelichting**

### Huidige situatie:

## Drank- en Horecawet
Vanwege de grootschaligheid van de aanpassingen is de Drank- en Horecawet [hier](https://wetten.overheid.nl/BWBR0002458/2017-12-31) te vinden.

##Wet bevordering integriteitsbeoordelingen door het openbaar bestuur
Artikel 1, eerste lid, onderdeel c, onder 2°:
	de artikelen 3 en 30a van de Drank- en Horecawet;
	
##Wet op de economische delicten 
Artikel 1, onder 4°, bij de Drank- en Horecawet:
	de Drank- en Horecawet, de artikelen 2, 3, 4, 12 tot en met 19, 20, eerste tot en met zesde lid, 21, 22, 24, 25, 25a tot en met 25d, 29, derde lid, 35, tweede en vierde lid, en 38;


Deze wet zal in het Staatsblad worden geplaatst en dient te worden uitgevoerd door allen die het aangaat.

Gegeven te Enschede, 15/01/2020


###Toelichting:

Hoewel winkels en winkelstraten in Nederland een belangrijk onderdeel zijn van de sfeer en leefbaarheid van onze dorpen en steden, gaat het niet goed met ze. Doordat klanten zich steeds vaker naar het internet wenden voor werkelijke inkopen is het “uit winkelen gaan” steeds meer een kwestie van beleving en plezier geworden dan van noodzakelijkheid. Dit is echter vaak niet genoeg voor winkeliers, en veel winkels moesten dan ook recent hun deuren sluiten. Hun panden komen leeg te staan en de ooit zo leuke winkelstraat is nu verlaten.

Omdat de consument tegenwoordig steeds vaker winkel voor de beleving, vindt dit kabinet dat winkeliers ook de opties geboden moeten worden om een beleving aan te bieden aan hun klant. Wat wij hiervoor in dit wetsvoorstel willen doen is het toestaan van het combineren van verschillende bedrijfsmodellen, zoals horeca en detailhandel. Wilt u een biertje in de bouwmarkt, of een wijntje in de winkel? Dit wetsvoorstel maakt dat mogelijk. Dit idee hebben we in de praktijk al vaker gezien, met name bij boekhandelaren die een leeshoekje met koffie inrichten, maar wij zijn niet in waarom hier geen alcohol geschonken zou mogen worden, mits er verder aan alle regels gehouden wordt. Hierdoor wordt hopelijk de winkelstraat in Nederland een nieuw leven ingeblazen.

Daarnaast doet dit wetsvoorstel nog een ding: het verlagen van de minimumleeftijd voor licht alcoholische dranken naar 16 jaar. Recentelijk is deze opgehoogd naar 18 jaar, en dat besluit betreuren wij dan ook ten zeerste. Deze beslissing is destijds genomen om veelvuldig alcoholgebruik onder jongeren aan te pakken, maar na een paar jaar experimenteren is gebleken dat dit niet heeft gebaat. Wat er wel gebeurt is dat kinderen, jongeren, nu al veel sneller aan de sterke drank gaan. In plaats van het houden bij een biertje gaat men direct naar de berenburg, niet grolsch maar nu al een gin. Dit is niet wat wij aan willen moedigen. Daarnaast willen wij mensen, ook van deze leeftijd, niet hun persoonlijke vrijheden ontnemen voor maatregelen die helemaal niet helpen.

---

### Ingediend door /u/MerijnZ1 namens de regering

### De eerste lezing loopt tot en met 02-02-2020