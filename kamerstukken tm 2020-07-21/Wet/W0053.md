## Wet bestrijding Friese terreur 
 
##Wet bestrijding Friese terreur

###KONINKLIJKE BOODSCHAP

Wij bieden U hiernevens ter overweging aan een voorstel van wet tot bestrijding Friese terreur. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 11-11-2019 /u/Dekoul

###VOORSTEL VAN WET

Wij /u/Dekoul
, bij de gratie Gods, Koning der Nederlanden, Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is dat Friese terreur bestreden wordt;

Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###Artikel 1

In deze wet wordt verstaan onder Onze Minister: Onze Minister van Binnenlandse Zaken en Koninkrijksrelaties.

###Artikel 2

De Wet gebruik Friese taal komt te vervallen.

De regering zal terugtrekken uit het Europees Handvest voor regionale talen of talen van minderheden.

###Artikel 3

De Provinciewet wordt als volgt gewijzigd:

Lid 3 van artikel 64 komt te vervallen.

###Artikel 4

De Gemeentewet wordt als volgt gewijzigd:

Lid 2 van artikel 14 komt te vervallen.

Lid 2 van artikel 41a komt te vervallen.

Lid 2 van artikel 65 komt te vervallen.

Lid 2 van artikel 81g komt te vervallen.

Lid 2 van artikel 81s komt te vervallen.

###Artikel 5

De provincie Fryslân wordt hernoemd naar provincie Friesland.

De gemeenten Dantumadiel, De Fryske Marren, Noardeast-Fryslân, Súdwest-Fryslân, Tytsjerkeradiel en Waadhoeke worden hernoemd naar respectievelijk Dantumadeel, De Friese Meren, Noordoost-Friesland, Zuidwest-Friesland, Tietsjerksteradeel en Franeker.
###Artikel 6

In afwijking van hoofdstukken II en III van de Provinciewet zijn de Provinciale Staten ontbonden, zijn de Gedeputeerde Staten van hun functies ontheven en is de Commissaris van de Koning eervol ontslagen.
In afwijking van hoofdstukken II en III van de Provinciewet worden op voordracht van Onze Minister bij koninklijk besluit, in overeenstemming met het gevoelen van de ministerraad, een regeringscommissaris en een plaatsvervangend regeringscommissaris voor de provincie Friesland benoemd voor de periode die eindigt op de dag, bedoeld in de aanhef van artikel 13, derde lid. Indien de regeringscommissaris of de plaatsvervangend regeringscommissaris tussentijds vervangen moet worden, geschiedt dit op voordracht van Onze Minister bij koninklijk besluit, in overeenstemming met het gevoelen van de ministerraad.
De plaatsvervangend regeringscommissaris heeft tot taak de regeringscommissaris te ondersteunen en op diens verzoek in de waarneming van diens ambt te voorzien.
De artikelen 61, 61a, 61b lid 1, 61d, 62 t/m 67, 69, 72 t/m 78 van de Provinciewet en de daarop berustende bepalingen zijn van overeenkomstige toepassing op de regeringscommissaris en de plaatsvervangend regeringscommissaris.
###Artikel 7

De regeringscommissaris oefent bij de provincie Friesland alle taken en bevoegdheden uit die bij of krachtens de Provinciewet aan de Provinciale Staten, Gedeputeerde Staten en de Commissaris van de Koning zijn opgedragen.
Besluiten die de regeringscommissaris in plaats van de Provinciale Staten, Gedeputeerde Staten of de Commissaris van de Koning neemt worden geacht afkomstig te zijn van die organen.
Indien ter uitvoering van wetten of andere vanwege het Rijk vastgestelde voorschriften door de Provinciale Staten, Gedeputeerde Staten of de Commissaris van de Koning moet worden medegewerkt, geschiedt dit in de provincie Friesland door de regeringscommissaris.
Onverminderd zijn overige wettelijke taken draagt de regeringscommissaris zorg voor het bevorderen van de omstandigheden waaronder het bestuur van de provincie Friesland in de toekomst naar behoren zal kunnen functioneren, onder meer door de orde in de provincie te handhaven en terrorisme te bestrijden.
###Artikel 8

De regeringscommissaris is verantwoording verschuldigd aan Onze Minister.
Onze Minister kan de regeringscommissaris de nodige algemene en bijzondere aanwijzingen geven met betrekking tot zijn taken en bevoegdheden.
De regeringscommissaris verstrekt Onze Minister desgevraagd alle inlichtingen.
De voorgaande leden zijn van overeenkomstige toepassing op de plaatsvervangend regeringscommissaris.
###Artikel 9

De regeringscommissaris en de plaatsvervangend regeringscommissaris leggen de eed of de verklaring en belofte, bedoeld in artikel 64 van de Provinciewet, af ten overstaan van Onze Minister.

###Artikel 10

Deze wet treedt onmiddellijk na invoering door de Staten-Generaal in werking.

###Artikel 11

Deze wet wordt aangehaald als: Wet bestrijding Friese terreur

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van Toelichting:

####Toelichting:

De aanslagen van 11 november 2019 wijzen uit dat Nederland een daadkrachtig beleid tegen Fries terrorisme nodig heeft. Met deze wet wordt ervoor gezorgd dat Friese terreur de kop in gedrukt wordt.

####Huidige situatie:

Provinciewet, artikel 64, lid 3:
Wanneer de eed (verklaring en belofte), bedoeld in het eerste lid, in de Friese taal wordt afgelegd, luidt de tekst van de eed (verklaring en belofte) als volgt:

«Ik swar (ferklearje) dat ik, om ta kommissaris fan 'e Kening beneamd te wurden, streekrjocht noch midlik, ûnder wat namme of wat ferlechje ek, hokker jefte of geunst dan ek jûn of ûnthjitten haw.

Ik swar (ferklearje en ûnthjit) dat ik, om eat yn dit amt te dwaan of te litten, streekrjocht noch midlik hokker geskink of hokker ûnthjit dan ek oannommen haw of oannimme sil.

Ik swar (ûnthjit) dat ik trou wêze sil oan 'e Grûnwet, dat ik de wetten neikomme sil en dat ik myn plichten as kommissaris fan 'e Kening yn alle oprjochtens ferfolje sil.

Sa wier helpe my God Almachtich!»

(«Dat ferklearje en ûnthjit ik!»).

Gemeentewet, lid 2 van artikelen 14, 41a, 65, 81g, 81s
Wanneer de eed (verklaring en belofte), bedoeld in het eerste lid, in de Friese taal wordt afgelegd, luidt de tekst van de eed (verklaring en belofte) als volgt:

«Ik swar (ferklearje) dat ik, om ta lid fan 'e rie beneamd te wurden, streekrjocht noch midlik, ûnder wat namme of wat ferlechje ek, hokker jefte of geunst dan ek jûn of ûnthjitten haw.

Ik swar (ferklearje en ûnthjit) dat ik, om eat yn dit amt te dwaan of te litten, streekrjocht noch midlik hokker geskink of hokker ûnthjit dan ek oannommen haw of oannimme sil.

Ik swar (ûnthjit) dat ik trou wêze sil oan 'e Grûnwet, dat ik de wetten neikomme sil en dat ik myn plichten as lid fan 'e rie yn alle oprjochtens ferfolje sil.

Sa wier helpe my God Almachtich!»

(«Dat ferklearje en ûnthjit ik!»).

---

###Deze wet is ingediend door /u/dagelijksestijl namens 1NL

###De eerste lezing loopt tot en met 24-11-2019