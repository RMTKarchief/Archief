## Wijziging van de Grondwet vanwege een uitbreiding van artikel 1 
 
###Wijziging van de Grondwet vanwege een uitbreiding van artikel 1

####KONINKLIJKE BOODSCHAP

Aan de Tweede Kamer der Staten-Generaal

Wij bieden U hiernevens ter overweging aan een voorstel van wijziging van de Grondwet. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 25 mei 2019 /u/dekoul

####VOORSTEL VAN WET

Wij /u/dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat er grond bestaat een voorstel in overweging te nemen tot verandering in de Grondwet, strekkende tot uitbreiding van artikel 1; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

####Artikel I

Er bestaat grond het hierna in artikel II omschreven voorstel tot verandering in de Grondwet in overweging te nemen.

####Artikel II

Artikel 1 van de Grondwet komt te luiden als volgt:

Artikel 1

Allen die zich in Nederland bevinden, worden in gelijke gevallen gelijk behandeld. Discriminatie wegens godsdienst, levensovertuiging, politieke gezindheid, ras, geslacht, seksualiteit, handicap of op welke grond dan ook, is niet toegestaan.

####Artikel III

Deze wet treedt in werking direct na het aannemen door de Staten-Generaal.

####Artikel IV

Deze wet wordt aangehaald als: Wijziging van de Grondwet vanwege een uitbreiding van artikel 1.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

###MEMORIE VAN TOELICHTING

Artikel 1 van de Grondwet verbiedt op dit moment expliciet discriminatie wegens godsdienst, levensovertuiging, politieke gezindheid, ras en geslacht. Wij zijn van mening dat de discriminatie op basis van handicap en seksualiteit explicieter in de Grondwet vernoemd moet worden.

---

##Ingediend door /u/HiddeVdV96 namens de regering

##De eerste lezing loopt tot 06-06-2019