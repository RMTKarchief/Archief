##Wet BTW-verhoging vleesproducten en samenvoeging van de wet op de omzetbelasting 1968 en de wet btw-verlaging op ecologisch-verantwoorde goederen 
 
##Voorstel van Wet
/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de afdeling advisering van de Raad van State gehoord, vastgesteld:

###Artikel 1

De Wet op de omzetbelasting 1968 wordt als volgt gewijzigd:

####A

Aan artikel 2a, eerste lid, worden drie bepalingen toegevoegd, luidende:

	w. Ecologisch-verantwoorde goederen: goederen die exclusief gebruik maken van duurzame grondstoffen of zorgen voor een duurzame alternatieve bron van energie, en geen gebruik maken van overbodig vervuilend verpakkingsmateriaal, en zelf geen bron van overbodige vervuiling zijn;

	x. Overbodig vervuilend verpakkingsmateriaal: verpakkingsmateriaal dat niet:
			i. Ontworpen en vervaardigd is zodat recycling wordt vergemakkelijkt;
			ii. Ontworpen en vervaardigd is zodat, indien het te verpakken product daarvoor geschikt is, hergebruik van de verpakking mogelijk is;

			iii. ontworpen en vervaardigd is dat het zoveel mogelijk de houdbaarheid van het verpakte product verlengt;

			iv. ontworpen en vervaardigd is dat het gewicht van de verpakking of van de combinatie van de verpakking en het verpakte product zo laag mogelijk is;

			v. Bij de vervaardiging van de verpakking zo weinig mogelijk verpakkingsmateriaal gebruikt; en

			vi. Bij de vervaardiging van de verpakking zoveel mogelijk gerecycled materiaal toegepast is.

	y. Vleesprodukten: vlees, zoals bedoeld in het Warenwetbesluit Vlees, gehakt en vleesproducten. Hieronder is in-vitro vlees niet begrepen.
			
####B

Artikel 9, tweede lid, onderdelen a en b worden verletterd tot onderdelen b en c.

####C 

Voorafgaand aan artikel 9, tweede lid, onderdeel b, wordt een onderdeel ingevoegd luidende:

	a. 17 percent voor leveringen van goederen en diensten, genoemd in de bij deze wet behorende tabel III.

####D

Tabel I wordt als volgt gewijzigd:

Het eerste onderdeel komt te luiden:
	1. Voedingsmiddelen, met uitzondering van vleesprodukten, te weten:

		a. eet- en drinkwaren die plegen te worden aangewend voor menselijke consumptie;

		b. produkten die kennelijk zijn bestemd om te worden aangewend voor de bereiding van de onder a bedoelde eet- en drinkwaren en daarin geheel of ten dele opgaan; 

		c. produkten die zijn bestemd om te worden aangewend als aanvulling op dan wel ter vervanging van de onder a bedoelde eet- en drinkwaren; met dien verstande dat tot de voedingsmiddelen niet worden gerekend alcoholhoudende dranken; 
		
####E

Er wordt een derde tabel ingevoegd, luidende:

Tabel III. Behorende bij de Wet op de omzetbelasting 1968

	1. vleesprodukten die:

		a. plegen te worden aangewend voor menselijke consumptie;

		b. kennelijk zijn bestemd om te worden aangewend voor de bereiding van de onder a bedoelde eet- en drinkwaren en daarin geheel of ten dele opgaan;
	

	2. Ecologisch-verantwoorde goederen.

###Artikel 2

De Wet BTW-verlaging op ecologisch-verantwoorde goederen komt te vervallen.

###Artikel 3

Deze wet kan worden aangehaald als: Wet BTW-verhoging vleesproducten en samenvoeging van de wet op de omzetbelasting 1968 en de wet btw-verlaging op ecologisch-verantwoorde goederen.

###Artikel 4

Deze wet gaat in op 1 juli 2020.

##Memorie van Toelichting


Al in 2018 adviseerde de Raad voor de Leefomgeving en Infrastructuur om vlees te verplaatsen naar een hoger BTW-tarief. [1] Het kabinet heeft besloten om hier gebruik te maken van het door de wet btw-verlaging op ecologisch-verantwoorde goederen geïnstalleerde tarief van 17% gebruik te maken. Wij zien namelijk wel degelijk verschil tussen de producten die vallen onder het 21% tarief. 17% is een goede tussenweg. 


Met deze maatregelen ontmoedigen wij de consumptie van vlees, omdat bij de bereiding van vlees een hoge druk op het klimaat wordt uitgeoefend. Wij zonderen kweekvlees uit, omdat dit veel minder druk uitoefent op het klimaat. 


Tevens voegt deze wet de Wet op de omzetbelasting en de wet btw-verlaging op ecologisch-verantwoorde goederen samen, omdat het beter is voor het overzicht wanneer alle regels voor de omzetbelasting in dezelfde wet staan.


Gegeven,


De Minister-President,


De Minister van Financiën en Economische Zaken,


[1]: https://www.rli.nl/sites/default/files/duurzaam_en_gezond_samen_naar_een_houdbaar_voedselstysteem.pdf

---

### Deze wet is ingediend door /u/House_of_Farts namens de GPA

