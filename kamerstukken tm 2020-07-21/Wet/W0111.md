##Wet administratieve detentie 
 
##VOORSTEL VAN WET

/u/Dekoul, Koning der Nederlanden, Prins van Oranje-Nassau, enz.

Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

###Artikel 1

Op voorstel van de Algemene Inlichtingen- en Veiligheidsdienst, bedoeld in artikel 1, onder a, van de Wet inlichtingen- en veiligheids- diensten 2002, kan Onze Minister van Binnenlandse Zaken en Koninkrijks- relaties, indien dit noodzakelijk is met het oog op de bescherming van de nationale veiligheid, aan een persoon die op grond van zijn gedragingen in verband kan worden gebracht met mogelijke terroristische activiteiten of de ondersteuning daarvan een vrijheidsontnemende maatregel opleggen.

###Artikel 2

1. Een vrijheidsontnemende maatregel wordt opgelegd voor een periode van ten hoogste zes maanden, maar niet langer dan strikt noodzakelijk is voor de bescherming van de nationale veiligheid. De maatregel kan worden verlengd met een telkens door Onze Minister van Binnenlandse Zaken en Koninkrijksrelaties vast te stellen periode van ten hoogste zes maanden.

2. Een vrijheidsontnemende maatregel wordt ingetrokken zodra deze niet langer noodzakelijk is met het oog op de bescherming van de nationale veiligheid.

3. Indien de situatie dermate spoedeisend is dat Onze Minister van Binnenlandse Zaken en Koninkrijksrelaties de beslissing tot het opleggen of wijzigen van een vrijheidsontnemende maatregel niet tevoren op schrift kan stellen, maakt Onze Minister van Binnenlandse Zaken en Koninkrijks- relaties de beslissing op een door hem te bepalen wijze aan de betrokkene bekend. In dat geval zorgt hij alsnog onverwijld voor de opschriftstelling en voor de bekendmaking aan belanghebbende overeenkomstig artikel 3:41 van de Algemene wet bestuursrecht.

###Artikel 3

1. In afwijking van artikel 8:1 van de Algemene wet bestuursrecht kan tegen het besluit omtrent een vrijheidsontnemende maatregel slechts beroep worden ingesteld door de persoon aan wie de vrijheidsontnemende maatregel is opgelegd.

2. In afwijking van hoofdstuk 8 van de Algemene wet bestuursrecht, doet de rechtbank Den Haag, indien beroep wordt ingesteld tegen een besluit omtrent een vrijheidsontnemende maatregel, binnen zeven dagen na de instelling van het beroep uitspraak.

3. De rechtbank Den Haag toetst of de Minister in redelijkheid tot zijn besluit tot oplegging van de vrijheidsontnemende maatregel heeft kunnen komen.

###Artikel 4

Bij of krachtens algemene maatregel van bestuur kunnen nadere regels worden gesteld ten behoeve van de goede uitvoering van deze wet.

###Artikel 5

In bijlage 1 van de Algemene wet bestuursrecht wordt in de alfabetische volgorde ingevoegd:  
Wet administratieve detentie: artikel 3.

###Artikel 6

Deze wet wordt aangehaald als: Wet administratieve detentie.

---

##MEMORIE VAN TOELICHTING

Met deze wet kunnen terroristen preventief worden opgesloten. Zoals het Dreigingsbeeld Terrorisme Nederland zei:

"Vaak waren de daders eerder in het vizier van de autoriteiten, maar werden zij niet opgepakt omdat er onvoldoende bewijs tegen hen was." (DTN 45, juni 2017)

Met deze wet kunnen terroristen worden opgesloten die wel een dreiging vormen maar waarbij een grondslag voor strafrechtelijke vervolging ontbreekt. Ten tweede kunnen hiermee sympathisanten van jihadisme worden opgesloten. Jihad-sympathisanten kunnen in zeer korte tijd uitgroeien tot keiharde strijders, en dan is het te laat om te handelen. Met deze wet kan de AIVD al in een vroeg stadium achter jihadisten aan. De AIVD heeft onvoldoende personeel om alle jihadisten altijd in de gaten te houden. Er is minder personeel nodig als ze opgesloten zitten, want wie opgesloten is, kan geen aanslagen plegen.

Door dit voorstel wordt de veiligheid in Nederland enorm vergroot. Financieel gezien gaat het weinig kosten, omdat bestaande gevangenissen die nu leeg staan voor de administratieve detentie kunnen worden gebruikt. Doordat de jihadisten niet meer gevolgd hoeven te worden, wordt er juist geld bespaard. Ook wordt er veel immateriÃ«le schade voorkomen doordat er minder aanslagen zullen worden gepleegd.

---

###Ingediend door /u/Keijeman namens 1NL