##Wet tot inkomensafhankelijke regeling gratis bibliotheekvoorzieningen 
 
###VOORSTEL VAN WET

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamelijk is, de Afdeling advisering van de Raad van State gehoord, vastgesteld:


###Artikel I

De **Wet stelsel openbare bibliotheekvoorzieningen** wordt als volgt gewijzigd:

**A**

Aan **artikel 1, lid 1** wordt het volgende toegevoegd:

h. Drempelinkomen: 110% van het twaalfvoud van het voor de maand januari van het berekeningsjaar geldende in [artikel 8, eerste lid, onderdeel a, van de Wet minimumloon en minimumvakantiebijslag](https://wetten.overheid.nl/BWBR0002638/2020-01-01/#HoofdstukII_Artikel8) bedoelde bedrag per maand;

i. Toetsingsinkomen: Het toetsingsinkomen zoals bedoeld in [artikel 8 van de Algemene wet inkomensafhankelijke regelingen](https://wetten.overheid.nl/BWBR0018472/2020-01-01/#Hoofdstuk1_Paragraaf3_Artikel8)


**B**

Na **Artikel 13** wordt een nieuw artikel ingevoegd luidende:

1. Voor het uitlenen van gedrukte werken door lokale bibliotheken aan personen wiens toetsingsinkomen lag onder het drempelinkomen wordt geen contributie of andere geldelijke bijdrage geheven, tenzij het college van burgemeester en wethouders of het bestuurscollege heeft besloten dat een geldelijke bijdrage wordt geheven. De contributie of andere geldelijke bijdrage bedraagt ten hoogste de helft van de contributie of andere geldelijke bijdrage die wordt geheven van personen die achttien jaren of ouder zijn.

    a. Voor personen met een partner wordt daarbij het gezamenlijke toetsingsinkomen in aanmerking genomen.

2. Voor het uitlenen van overige werken door lokale bibliotheken aan personen wiens toetsingsinkomen lag onder het drempelinkomen wordt ten hoogste de helft van de contributie of andere geldelijke bijdrage geheven van die geldt voor personen van boven de achttien jaren. Voor personen wiens toetsingsinkomen lag onder het drempelinkomen wordt geen tarief als bedoeld in artikel 15 (voormalig artikel 14), contributie of geldelijke bijdrage vastgesteld voor de toegang tot door de Koninklijke Bibliotheek aangewezen digitale werken.


###Artikel II

Deze wet treedt op het aantreden van het eerstvolgende begrotingsjaar na bekrachtiging door de Staten-Generaal in werking.

###Artikel III

Deze wet wordt aangehaald als: Wet tot openstelling bibliotheekvoorzieningen.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

Deze wet zal in het Staatsblad worden geplaatst en dient te worden uitgevoerd door allen die het aangaat.

Gegeven te Enschede, 20-02-2020

---

##Ingediend door /u/th8 namens de regering

##De eerste lezing loopt tot en met 22-02-2020

