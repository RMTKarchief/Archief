## Amendement op Wet erkenning recht op voltooid leven 
 
##Amendement op Wet erkenning recht op voltooid leven

Aan Artikel I wordt het volgende toegevoegd:

2. Onder vernummering van het derde en vierde lid tot vierde en vijfde lid, wordt één lid toegevoegd, luidende:
>3. Indien de patiënt van zestien jaren of ouder niet langer in staat is zijn wil te uiten, maar voordat hij in die staat geraakte tot een redelijke waardering van zijn belangen terzake in staat werd geacht, en kort voor het verlies van zijn staat om zijn wil te uiten, in het bijzijn van twee getuigen van zestien jaren of ouder een verbale verklaring, inhoudende een verzoek om levensbeëindiging heeft afgelegd, dan kan de arts aan dit verzoek gevolg geven. De zorgvuldigheidseisen, bedoeld in het eerste lid, zijn van overeenkomstige toepassing.    

###**Memorie van Toelichting**

###Huidige situatie

Artikel 2

3. Indien de minderjarige patiënt een leeftijd heeft tussen de zestien en achttien jaren en tot een redelijke waardering van zijn belangen terzake in staat kan worden geacht, kan de arts aan een verzoek van de patiënt om levensbeëindiging of hulp bij zelfdoding gevolg geven, nadat de ouder of de ouders die het gezag over hem uitoefent of uitoefenen dan wel zijn voogd bij de besluitvorming zijn betrokken.

4. Indien de minderjarige patiënt een leeftijd heeft tussen de twaalf en zestien jaren en tot een redelijke waardering van zijn belangen terzake in staat kan worden geacht, kan de arts, indien een ouder of de ouders die het gezag over hem uitoefent of uitoefenen dan wel zijn voogd zich met de levensbeëindiging of hulp bij zelfdoding kan of kunnen verenigen, aan het verzoek van de patiënt gevolg geven. Het tweede lid is van overeenkomstige toepassing.

###Toelichting

De wet in haar huidige vorm houdt geen rekening met patiënten die verbaal de wens tot sterven uiten, maar het fysieke en/of mentale vermogen om een schriftelijke toestemming hiervoor te ondertekenen kort hierna verliezen. Hierdoor kunnen zij weken tot zelfs maandenlang in ernstige pijn verkeren, zonder dat dit nodig was. Dit amendement voorziet in hun behoeften.

---

###Dit amendement is ingediend door /u/Deef204 (LL)

###De eerste lezing loopt tot 01-08-2019