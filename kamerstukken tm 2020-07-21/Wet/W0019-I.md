## Amendement op Wet ter bevordering privacy slachtoffers van ongevallen 
 
###Amendement op Wet ter bevordering privacy slachtoffers van ongevallen

##Artikel 1

###A

Aan Artikel II wordt het volgende toegevoegd:

Artikel 480 lid 4 komt te luiden: Lid 1 geldt niet voor degenen die in het bezit zijn van een door de Nederlandse Vereniging van Journalisten uitgegeven politieperskaart.

##Memorie van Toelichting

De wet in haar huidige vorm belemmert de persvrijheid, die de reden is dat momenteel filmen in het openbaar is toegestaan. Een dergelijke wet kan ervoor zorgen dat echte journalisten die een ongeluk vastleggen, hiervoor kunnen worden vervolgd terwijl dit hun werk is. In een dergelijke hectische, soms fatale situatie is het voor een journalist vaak niet mogelijk om het slachtoffer of een hulpverlener vóór publicatie een quitclaim te laten ondertekenen. Dit amendement maakt het voor hen mogelijk hun werk goed uit te voeren. Om de privacy van de betrokkenen toch te waarborgen, is wel een politieperskaart vereist. De houder van kaart moet aan speciale eisen voldoen.

---

**[1]**: https://www.nvj.nl/perskaarten/politieperskaart-aanvragen

**[2]**: https://www.nvj.nl/voorwaarden-en-aanvraagprocedure-politieperskaart

---

##Dit amendement is ingediend door /u/supertanno (LPU)

##De eerste lezing loopt tot 10-05-2019