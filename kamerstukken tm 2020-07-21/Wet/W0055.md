## Wetswijziging tot het uitbreiden van de Toetsingscommissie Inzet Bevoegdheden en afdeling toezicht 
 
##Wetswijziging tot het uitbreiden van de Toetsingscommissie Inzet Bevoegdheden en afdeling toezicht 
 
 ###KONINKLIJKE BOODSCHAP
Aan de Tweede Kamer der Staten-Generaal:

Wij bieden U hiernevens ter overweging aan een voorstel van wetswijziging tot het uitbreiden van de Toetsingscommissie Inzet Bevoegdheden en afdeling toezicht. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

*Enschede, 1-12-2019 /u/Dekoul*

###VOORSTEL VAN WET  

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat ter bevordering van de Nederlandse burger- en mensenrechten wenselijk is dat de Toetsingscommissie Inzet Bevoegdheden en de afdeling toezicht worden uitgebreid; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL I

De **Wet op de inlichtingen- en veiligheidsdiensten 2017** wordt alsvolgt gewijzigd:

**Artikel 33** komt te luiden:

1. De toetsingscommissie bestaat uit vijf leden, waaronder de voorzitter. De leden worden benoemd bij koninklijk besluit op voordracht van Onze betrokken Ministers gezamenlijk voor een tijdvak van zes jaar en kunnen eenmaal worden herbenoemd.

2. Ten minste twee van de vijf leden, waaronder de voorzitter, dienen ten minste zes jaar de functie van rechterlijk ambtenaar met rechtspraak belast, bedoeld in artikel 1, onderdeel c, van de Wet op de rechterlijke organisatie, te hebben vervuld, dan wel ten minste zes jaar als lid van de Afdeling bestuursrechtspraak van de Raad van State, als lid belast met rechtspraak bij het College van Beroep voor het bedrijfsleven of als lid belast met rechtspraak bij de Centrale Raad van Beroep werkzaam te zijn geweest.

3. Ten minste één van de vijf leden, dient minimaal 6 jaar achtergrond te hebben in de digitale burggerrechtenbeweging.

< De rest van het artikel blijft op doornummering vanaf lid 3 na ongewijzigd > 


**Artikel 98; lid 1** komt te luiden:

1. De commissie van toezicht bestaat uit vijf leden, onder wie de voorzitter. De leden worden benoemd bij koninklijk besluit op voordracht van Onze betrokken Ministers gezamenlijk voor een tijdvak van zes jaar en kunnen eenmaal worden herbenoemd. Vier leden, onder wie de voorzitter, worden benoemd in de afdeling toezicht. De voorzitter van de commissie van toezicht is tevens voorzitter van de afdeling toezicht. Een lid wordt benoemd als lid, tevens voorzitter van de afdeling klachtbehandeling.

**Artikel 99** komt te luiden:

1. Voor de benoeming van de leden van de commissie van toezicht en de leden van de afdeling klachtbehandeling wordt door de Tweede Kamer der Staten-Generaal per vacature een voordracht van ten minste drie personen gedaan waaruit Onze betrokken Ministers een keuze maken. Bij haar voordracht slaat de Tweede Kamer zodanig acht als haar dienstig voorkomt op een door de vice-president van de Raad van State, de president van de Hoge Raad der Nederlanden en de Nationale ombudsman gezamenlijk opgemaakte aanbevelingslijst van ten minste drie kandidaten per vacature.

2. Onze betrokken Ministers kunnen de Tweede Kamer verzoeken een nieuwe voordracht te doen.

3. Aan ten minste twee van de vier leden van de afdeling toezicht, onder wie de voorzitter, en aan de leden van de afdeling klachtbehandeling dient door een universiteit dan wel de Open Universiteit waarop de Wet op het hoger onderwijs en wetenschappelijk onderzoek betrekking heeft, de graad Bachelor op het gebied van het recht en tevens de graad Master op het gebied van het recht te zijn verleend, dan wel dienen zij aan een universiteit dan wel de Open Universiteit waarop de Wet op het hoger onderwijs en wetenschappelijk onderzoek betrekking heeft, het doctoraat in de rechtsgeleerdheid of het recht om de titel meester te voeren te hebben verkregen.

4. Ten minste één van de vier leden van de afdeling toezicht, dient minimaal 6 jaar achtergrond te hebben in de digitale burggerrechtenbeweging.

< De rest van het artikel blijft op doornummering vanaf lid 4 na ongewijzigd > 




###ARTIKEL II

Deze wetswijziging treedt onmiddellijk na invoering door de Staten-Generaal in werking.

###ARTIKEL III

Deze wetswijziging wordt aangehaald als: Wetswijziging tot het uitbreiden van de Toetsingscommissie Inzet Bevoegdheden en afdeling toezicht.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.


---

###Memorie van toelichting

####Huidige situatie:

**Artikel 33**

1. De toetsingscommissie bestaat uit drie leden, waaronder de voorzitter. De leden worden benoemd bij koninklijk besluit op voordracht van Onze betrokken Ministers gezamenlijk voor een tijdvak van zes jaar en kunnen eenmaal worden herbenoemd.

2. Ten minste twee van de drie leden, waaronder de voorzitter, dienen ten minste zes jaar de functie van rechterlijk ambtenaar met rechtspraak belast, bedoeld in artikel 1, onderdeel c, van de Wet op de rechterlijke organisatie, te hebben vervuld, dan wel ten minste zes jaar als lid van de Afdeling bestuursrechtspraak van de Raad van State, als lid belast met rechtspraak bij het College van Beroep voor het bedrijfsleven of als lid belast met rechtspraak bij de Centrale Raad van Beroep werkzaam te zijn geweest.

3. De leden van de toetsingscommissie kunnen niet tevens lid zijn van de commissie van toezicht of van de afdeling klachtbehandeling van de commissie van toezicht.

4. De artikelen 99, eerste, tweede, vijfde, zesde, achtste en negende lid, 100, 101 en 102 zijn van overeenkomstige toepassing.

**Artikel 98; lid 1**

1. De commissie van toezicht bestaat uit vier leden, onder wie de voorzitter. De leden worden benoemd bij koninklijk besluit op voordracht van Onze betrokken Ministers gezamenlijk voor een tijdvak van zes jaar en kunnen eenmaal worden herbenoemd. Drie leden, onder wie de voorzitter, worden benoemd in de afdeling toezicht. De voorzitter van de commissie van toezicht is tevens voorzitter van de afdeling toezicht. Eén lid wordt benoemd als lid, tevens voorzitter van de afdeling klachtbehandeling.

**Artikel 99**

1. Voor de benoeming van de leden van de commissie van toezicht en de leden van de afdeling klachtbehandeling wordt door de Tweede Kamer der Staten-Generaal per vacature een voordracht van ten minste drie personen gedaan waaruit Onze betrokken Ministers een keuze maken. Bij haar voordracht slaat de Tweede Kamer zodanig acht als haar dienstig voorkomt op een door de vice-president van de Raad van State, de president van de Hoge Raad der Nederlanden en de Nationale ombudsman gezamenlijk opgemaakte aanbevelingslijst van ten minste drie kandidaten per vacature.

2. Onze betrokken Ministers kunnen de Tweede Kamer verzoeken een nieuwe voordracht te doen.

3. Aan ten minste twee van de drie leden van de afdeling toezicht, onder wie de voorzitter, en aan de leden van de afdeling klachtbehandeling dient door een universiteit dan wel de Open Universiteit waarop de Wet op het hoger onderwijs en wetenschappelijk onderzoek betrekking heeft, de graad Bachelor op het gebied van het recht en tevens de graad Master op het gebied van het recht te zijn verleend, dan wel dienen zij aan een universiteit dan wel de Open Universiteit waarop de Wet op het hoger onderwijs en wetenschappelijk onderzoek betrekking heeft, het doctoraat in de rechtsgeleerdheid of het recht om de titel meester te voeren te hebben verkregen.




####Toelichting

De regering beoogt de huidige toetsingscommissie Inzet Bevoegdheden welke verantwoordelijk is voor het toetsen van de rechtmatigheid van de inzet van bevoegdheden gegeven in de Wet op de inlichtingen- en veiligheidsdiensten 2017 en de afdeling toezicht binnen de commissie van toezicht uit te breiden met een extra technisch deskundigen en leden met een achtergrond in de digitale burgerrechtenbeweging. Dit om beter toe te kunnen zien op de rechtmatige inzet van bevoegdheden door de AIVD en MIVD, met het oog op de stelselmatige overschrijding van de wettelijke kaders door deze diensten.

---

###Deze wetswijziging is ingediend door Minister-President /u/th8 namens de regering, in overeenstemming met Minister van Binnenlandse Zaken, Koninkrijksrelaties en Justitie /u/Keijeman.