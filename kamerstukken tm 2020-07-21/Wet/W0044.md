## Noodwet stikfstofverbindingsproblematiek 
 
##Noodwet stikfstofverbindingsproblematiek

###Koninklijke Boodschap

Aan de Tweede Kamer der Staten-Generaal Wij bieden U hiernevens ter overweging aan een voorstel van noodwet tot oplossing van de stikstofverbindingsproblematiek. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 16-10-2019 /u/Dekoul

###Voorstel van Wet

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is er een voorlopige opplossing komt voor de stikstofverbindingenproblematiek; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

####Artikel 1

In deze wet en de daarop berustende bepalingen wordt verstaan onder:

> a. Stikstof: stikstofverbindingen die zorgen voor een verhoogd broeikasgaseffect of lokale milieueffecten.
> b. ADC-toets: de toets als bedoeld in artikel 2.8, vierde en vijfde lid van de anb.

####Artikel 2

1. De minister die gaat over wonen en de minister of staatssecretaris die gaat over infrastructuur zullen onderzoeken waar de ADC-toets kan worden toegepast.

2. Het voorgaande lid geldt hoogstens een jaar.

####Artikel 3

1. Woningbouwprojecten waarbij onder een redelijke drempelwaarde die vastgesteld wordt door de provinciale staten wordt gebleven worden tot 1 januari 2021 uitgezonderd van de vergunningplicht.

2. Deze projecten worden gemeld bij de provinciale staten.

3. Onze minister van Klimaat, Natuur & Infrastructuur kan de drempelwaarde per KB aanpassen indien dit noodzakelijk is voor zwaarwegende milieu of sociale redenen. 

####Artikel 4

1. Projecten die op de langetermijn meer stikfstof besparen dan dat er met het project wordt uitgestoten kunnen bij de gedeputeerde staten ontheffing van de vergunning aanvragen.

2. Deze ontheffing wordt alleen verleend indien het te onderbouwen is dat er op de langetermijn stikstof wordt bespaard.

####Artikel 5

1. Er wordt eenmalig 50 miljoen extra uitgetrokken voor compensatie van stikstofverbindingen. Dit geld gaat via het provinciefonds naar de provinciale staten die een beslissing nemen over hoe te compenseren.  

2. Het geld in het vorige lid is geoormerkt.

####Artikel 6
Deze wet treedt onmiddellijk na publicatie in het staatsblad in werking.

####Artikel 7
Deze wet wordt aangehaald als: Noodwet stikfstofverbindingsproblematiek

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

###Memorie van Toelichting

####Huidige situatie:

Op dit moment liggen veel projecten stil, ook projecten die belangrijk zijn en niet zwaar wegen in de stikstofproblematiek doordat er hoogstens eenmalige en geringe uitstoot is.

####Toelichting:
Met deze wet komt er in ieder geval tot 2021 een tijdelijke oplossing om een groot gedeelte van de plannen weer door kunnen laten gaan. In de tussentijd kunnen regeringen zoeken naar duurzamere oplossingen voor dit probleem.

---

###Deze wet is ingediend door /u/123ricardo210, /u/sushishine, /u/RkRs21 en /u/klaex namens de regering.

###De eerste lezing loopt tot en met 26-10-2019