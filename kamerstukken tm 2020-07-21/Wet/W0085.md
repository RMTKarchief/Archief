##Wetswijziging van de Wet op de Kansspelen teneinde het invoeren van de verplichting om de consument te waarschuwen tijdens het aanbieden van kansspelen 
 
##VOORSTEL VAN WET

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de afdeling advisering van de Raad van State gehoord, vastgesteld:

###Artikel 1

De Wet op de kansspelen wordt als volgt gewijzigd:

####A

Na artikel 4c wordt een artikel ingevoegd, luidende:

Artikel 4d

1. De houders van vergunningen op grond van deze wet treffen de maatregelen en voorziening die nodig zijn om onmatige deelneming aan de door hen georganiseerde spelen zoveel mogelijk te voorkomen.
	
2. De houders van vergunningen op grond van deze wet geven op zorgvuldige en evenwichtige wijze vorm aan de door hen georganiseerde spelen.
	
3. Onder zorgvuldige en evenwichtige vormgeving als bedoeld in het tweede lid wordt in ieder geval verstaan dat de wijze waarop het spel vormgegeven is niet misleidend is en dat bij deze spelen:
		
	a. Wordt gewezen op de risico's van deelneming aan kansspelen; en
		
	b. Aangegeven wordt wat de statistische kans is op het winnen van een prijs.

4. De kansspelen worden in ieder geval geacht misleidend als bedoeld in het derde lid te zijn indien daarin informatie wordt verstrekt die:
	
	a. De indruk wekt dat de consument al een prijs heeft gewonnen of zal winnen; of
		
	b. De indruk wekt dat de consument door het verrichten van een bepaalde handeling een prijs zal winnen of een ander soortgelijk voordeel zal behalen terwijl daarop slechts een kans bestaat.
		
5. Krachtens of bij algemene maatregel van bestuur kunnen regels worden gesteld met betrekking tot het eerste tot en met het vierde lid.
		
####B

Artikel 35a wordt gewijzigd als volgt:

Na <<4a,>> wordt ingevoegd: << 4d,>>.

###Artikel 2

Deze wet kan worden aangehaald als: Wetswijziging van de Wet op de Kansspelen teneinde het invoeren van de verplichting om de consument te waarschuwen tijdens het aanbieden van kansspelen.

###Artikel 3

Deze wet treedt in werking op 1 juli 2020.

&nbsp;

Gegeven,

&nbsp;

De Minister-President,

&nbsp;

De Minister van Binnenlandse Zaken, Koninkrijksrelaties en Justitie,

&nbsp;

##Memorie van Toelichting

###Huidige Situatie

Artikel 35a

1. De raad van bestuur kan een bestuurlijke boete opleggen wegens overtreding van de voorschriften vastgesteld bij of krachtens de artikelen 1, eerste lid, onder a, b en d, tweede lid, 4a, 7, 10, 13, 14, 14c, 14d, eerste lid, 20, eerste lid, 21, 25, 27, 27c, 27e, eerste lid, 27i, 27j, eerste lid, 30h, eerste lid, 30j, eerste lid, 30m, eerste lid, 30q, derde lid, 30r, derde en vierde lid, 30t, eerste, tweede en vijfde lid, 30u, eerste lid, en 30z.


###Toelichting

Het kabinet wil dat er tijdens deelname aan een kansspel wordt gewaarschuwd voor de risico's die daarbij komen kijken. Hiermee willen wij dat er meer bewustzijn ontstaat en voorkomen dat de consument misleid wordt over zijn/haar winstkansen. 

---
### Ingediend door /u/House_of_Farts namens de regering

