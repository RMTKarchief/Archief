##Wetsvoorstel tot oprichting Alan Turingfonds voor Encryptie 
 
Aan de Tweede Kamer der Staten-Generaal:

###VOORSTEL VAN WET
/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

####Artikel I
In deze wet wordt verstaan onder:

1. Stimuleringsfonds: het Alan Turingfonds voor de encryptie;

2. Onze Minister: De Minister van Economische Zaken.

####Artikel II
1. Er is een Stimuleringsfonds.

2. Het Stimuleringsfonds heeft rechtspersoonlijkheid en is gevestigd in de gemeente ’s-Gravenhage.

####Artikel III
Op het Stimuleringsfonds is de Kaderwet zelfstandige bestuursorganen van toepassing met uitzondering van artikel 22.

####Artikel IV
1. Het Stimuleringsfonds heeft tot doel het (financieel) ondersteunen van projecten, organisaties en bedrijven die:

a. tot doel hebben encryptie- en/of hashingmethoden te ontwikkelen of verbeteren;

b. onderzoek doen naar de staat van versleuteling bij bedrijven en organisaties die persoonsgegevens opslaan met als doel deze te verbeteren;

c. bedrijven, organisaties en/of overheden ondersteunen in het versterken van de versleuteling. 

2. Het Stimuleringsfonds is belast met:

a. Het verstrekken van subsidies;

b. Het verrichten van bewustwordingscampagnes;

c. Het uitvoeren van druk op politieke besluitvorming;

d. de uitvoering van overige taken die hem zijn opgedragen bij of krachtens deze wet en andere wetten.

####Artikel V
1. Het Stimuleringsfonds heeft een bestuur dat bestaat uit een voorzitter en ten hoogste zes andere leden.

2. Een benoeming geschiedt voor vijf jaar en herbenoeming voor een aansluitende periode is eenmaal mogelijk.

####Artikel VI
1. Het Stimuleringsfonds neemt besluiten bij meerderheid van stemmen.

2. Het Stimuleringsfonds kan slechts met instemming van alle leden aan één of meer van zijn leden mandaat en machtiging verlenen voor het uitvoeren van delen van zijn taak.

3. Het Stimuleringsfonds stelt inzake zijn besluitvorming en werkwijze een bestuursreglement vast.

####Artikel VII
1. Onze Minister vergoedt de kosten van het Stimuleringsfonds op basis van de door hem goedgekeurde begroting.

2. Bij ministeriële regeling kunnen regels worden gesteld over de budgettaire ruimte, de inrichting van de begroting, het financieel verslag en aandachtspunten voor de accountantscontrole.

a. Bij inwerkingtrede van deze wet wordt de budgettaire ruimte vastgesteld op vier·en·zestig miljoen euro per jaar.

####Artikel VIII
Het Stimuleringsfonds maakt een besluit tot verlening van een subsidie binnen een week nadat het besluit is genomen bekend in de Staatscourant, met vermelding van de hoogte van de subsidie.

####Artikel IX
1. Bij of krachtens algemene maatregel van bestuur kunnen regels worden gesteld over:

a. de nadere voorwaarden voor het verkrijgen van subsidie;

b. de verplichtingen die het Stimuleringsfonds bij de subsidieverstrekking kan opleggen;

c. de indiening en wijze van behandeling van aanvragen;

d. de hoogte van subsidies en de wijze van berekening daarvan;

e. de wijze waarop de beschikbare financiële middelen voor de verschillende subsidies worden verdeeld als een subsidieplafond is vastgesteld;

f. de verstrekking van voorschotten; en

g. de intrekking, wijziging en terugvordering van subsidies.

2. Met het toezicht op de naleving van de bepalingen en voorschriften die op grond van een in lid 1 bedoelde algemene maatregel van bestuur gelden voor subsidieontvangers zijn belast de leden van het Stimuleringsfonds en de bij besluit van het Stimuleringsfonds aangewezen medewerkers van het Stimuleringsfonds.

####Artikel X
Deze wet treedt onmiddellijk na invoering door de Staten-Generaal in werking.

####Artikel XI
Deze wet wordt aangehaald als: Wet tot oprichting van het 'Alan Turingfonds voor encryptie en verankering'.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van toelichting
####Toelichting
Het kabinet wil een aangenomen motie van de Tweede Kamer uitvoeren met dit wetsvoorstel. M0126 vraagt om een fonds voor encryptie en betere verankering daarvan. Middels dit voorstel wordt een fonds opgericht met een budget van 64 miljoen euro per jaar. Het kabinet ziet dit budget als een startbudget, dat nog verhoogd kan worden als het fonds het gewenste effect bereikt.

###Deze wet is ingediend door /u/House_of_Farts en /u/th8 namens de regering.

###De eerste lezing loopt tot 10-02-2020
