## Belastingwet Meervoudig Woningbezig (geammendeerde versie) 
 
##Belastingwet Meervoudig Woningbezit

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van Belastingwet Meervoudig Woningbezit. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede 27-8-2019, Dekoul

###VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Wij in overweging genomen hebben, dat het wenselijk is om een exponentiële belasting in te voeren op het bezitten van meerdere woningen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL 1

Hoofdwoning: De woonruimte waar een persoon zijn feitelijk woonstede heeft;

organisatie: bezitter van de woning, uitgezonderd woningcorporaties;

toegelaten instelling: toegelaten instelling als bedoeld in artikel 19 van de Woningwet;

woning:

a. besloten ruimte in Nederland die, al dan niet tezamen met een of meer andere ruimten, bestemd of geschikt is voor bewoning door een huishouden, en

b. standplaats in Nederland.
WOZ-waarde: aan een onroerende zaak overeenkomstig de artikelen 17 en 18 van de Wet waardering onroerende zaken toegekende waarde, vastgesteld overeenkomstig artikel 22, eerste lid, van die wet.

###ARTIKEL 2

Onder de naam 'Belasting Meervoudig Woningbezit' wordt een belasting geheven ter zaken van het bezitten van woningen.

###ARTIKEL 3

Artikel 2 is niet van toepassing:

a. op de hoofdwoning van de organisatie; of

b. wanneer de organisatie een toegelaten instelling betreft.

###Artikel 4 wordt vervangen door het volgende:

1. De woningen die in het bezit zijn van de organisatie worden ingedeeld in vier schijven aangegeven in onderstaande tabel.

Aantal Woningen

Schaal | Minimaal | Maximaal | Percentage van de WOZ-waarde
---------|----------|----------|---------- 
1 | - | 5 | 1%
2 | 6 | 15 | 2%
3 | 16 | 25 | 3,5%
4 | 26 | - | 5%

Tabel 1

2. De belasting wordt geheven als het percentage van de gemiddelde WOZ-waarde van de woningen die in het bezit zijn van de organisatie maal het aantal woning die in het bezit zijn van de organisatie.

###ARTIKEL 5

Deze wet treedt in werking op 1 januari 2020.

###ARTIKEL 6

Deze wet kan worden aangehaald als: Belastingwet Meervoudig Woningbezit.

Lasten en bevelen, dat deze in het Staatsblad zal worden geplaatst, en dat alle Ministeriële Departementen, Autoriteiten, Colleges en Ambtenaren, wie zulks aangaat, aan de nauwkeurige uitvoering de hand zullen houden.

---

###MEMORIE VAN TOELICHTING

Er is in Nederland een woningtekort. De Minister van Binnenlandse Zaken en Koninkrijksrelaties heeft onlangs een rapport ingediend waarin plannen worden aangekondigd om dit tekort te verminderen. 1 Het Ministerie van Financiën ontmoedigt door middel van deze belasting het bezitten van meerdere woningen, zonder dat dit een negatief effect heeft op toegelaten instellingen. Daarnaast levert deze belasting geld op die kan worden gestoken in de maatregelen die zijn voorgenomen in het rapport Nationaal Woonplan.

####Artikelsgewijze Toelichting

Artikelen 1 en 2

Algemene bepalingen. Er wordt een belasting geheven op het bezitten van huizen.

Artikel 3

Het kabinet wil niet het bezitten van één huis belasten. Het vaste woonadres is dus uitgesloten van de belasting. Daarnaast wil het kabinet voorkomen dat de mogelijkheden voor woningcorporaties worden ingeperkt. Het kabinet is voornemens om de verhuurderheffing af te schaffen, zodat woningcorporaties meer ruimte krijgen voor, onder anderen, woningbouw. In lijn met deze visie valt dus ook dat deze corporaties vrij worden gesteld van de belasting in deze wet.

Artikel 4

Hoe meer woningen een organisatie bezit, hoe zwaarder de belasting moet worden. Er moet meer geld worden betaald voor de 20e woning, dan voor de 2e. Het kabinet heeft gekozen voor een schijvenstelsel, omdat er op deze manier zo effectief mogelijk rekening kan worden gehouden met het voorgenoemde. Er is gekozen voor een gemiddelde WOZ-waarde, aangezien er op deze manier makkelijker kan worden berekend hoe hoog de belasting is. Wanneer het per woning zou zijn, zou er ook moeten worden gekeken welke woning onder welke schijf moet vallen. Daarnaast zou er moeten worden gekeken of het wel terecht is dat er voor een duurder huis ook direct meer belasting moet worden betaald. Het woningtekort valt vooral in het laag- en middensegment. Het doel is dan ook om veelvoudig woningbezit te ontmoedigen, het zou dan tegenstrijdig zijn om voor een duurdere woning meer belasting te vragen.

Artikelen 5 en 6

Inwerkingtreding en naamgeving.

---

###Deze wet is ingediend door /u/House_of_Farts namens de regering

###De eerste lezing loopt tot 26-09-2019