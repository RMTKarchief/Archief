##Wet tot oprichting van het Stimuleringsfonds regionaal spoorvervoer 
 
###KONINKLIJKE BOODSCHAP

Aan de Tweede Kamer der Staten-Generaal:

Wij bieden U hiernevens ter overweging aan een voorstel tot oprichting van het 'Stimuleringsfonds regionaal spoorvervoer'. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 6-1-2020 /u/Dekoul

###VOORSTEL VAN WET

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat ter bevordering van het regionale spoorvervoer; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###Artikel I

In deze wet wordt verstaan onder:

1. Stimuleringsfonds: het Stimuleringsfonds regionaal spoorvervoer.

2. Onze Minister: De Minister van Klimaat en Infrastructuur.

###Artikel II

1. Er is een Stimuleringsfonds.

2. Het Stimuleringsfonds heeft rechtspersoonlijkheid en is gevestigd in de gemeente Utrecht.

###Artikel III

Op het Stimuleringsfonds is de Kaderwet zelfstandige bestuursorganen van toepassing.

###Artikel IV

1. Het Stimuleringsfonds heeft tot doel:

 a. het bevorderen van het spoorvervoer in de regio’s door het aanleggen of uitbreiden van de spoorweginfrastructuur;

 b. het bevorderen van het spoorvervoer in de grensregio’s;

 c. het bevorderen van het grensoverschrijdend regionaal spoorvervoer.

2. Het Stimuleringsfonds is belast met:

 a. het verstrekken van subsidies aan projecten welke bijdragen aan het realiseren van één of meerdere doelen genoemd in het eerste lid;

 b. het overleggen met het bevoegd gezag over verbeteringen aan de spoorweginfrastructuur in de betreffende regio;

 c. de uitvoering van overige taken die hem zijn opgedragen bij of krachtens deze wet en andere wetten.

###Artikel V

1. Het Stimuleringsfonds heeft een bestuur dat bestaat uit een voorzitter en ten hoogste vijf andere leden.

2. Een benoeming geschiedt voor vijf jaar en herbenoeming voor een aansluitende periode is eenmaal mogelijk.

###Artikel VI

1. Het Stimuleringsfonds neemt besluiten bij meerderheid van stemmen.

2. Het Stimuleringsfonds kan slechts met instemming van alle leden aan één of meer van zijn leden mandaat en machtiging verlenen voor het uitvoeren van delen van zijn taak.

3. Het Stimuleringsfonds stelt inzake zijn besluitvorming en werkwijze een bestuursreglement vast.

###Artikel VII

1. Onze Minister vergoedt de kosten van het Stimuleringsfonds op basis van de door hem goedgekeurde begroting.

2. Bij ministeriële regeling kunnen regels worden gesteld over de budgettaire ruimte, de inrichting van de begroting, het financieel verslag en aandachtspunten voor de accountantscontrole.

 a. Bij inwerkingtreding van deze wet wordt de budgettaire ruimte vastgesteld op driehonderd miljoen euro per jaar. Dit bedrag is afkomstig uit het begrotingsoverschot.

###Artikel VIII

Het Stimuleringsfonds maakt een besluit tot verlening van een subsidie binnen een week nadat het besluit is genomen bekend in de Staatscourant, met vermelding van de hoogte van de subsidie.

###Artikel IX

1. Bij of krachtens algemene maatregel van bestuur kunnen regels worden gesteld over:

 a. de nadere voorwaarden voor het verkrijgen van subsidie;

 b. de verplichtingen die het Stimuleringsfonds bij de subsidieverstrekking kan opleggen;

 c. de indiening en wijze van behandeling van aanvragen;

 d. de hoogte van subsidies en de wijze van berekening daarvan;

 e. de wijze waarop de beschikbare financiële middelen voor de verschillende subsidies worden verdeeld als een subsidieplafond is vastgesteld;

 f. de verstrekking van voorschotten; en

 g. de intrekking, wijziging en terugvordering van subsidies.

2. Met het toezicht op de naleving van de bepalingen en voorschriften die op grond van een in lid 1 bedoelde algemene maatregel van bestuur gelden voor subsidieontvangers zijn belast de leden van het Stimuleringsfonds en de bij besluit van het Stimuleringsfonds aangewezen medewerkers van het Stimuleringsfonds.

###Artikel X

Deze wet treedt onmiddellijk na invoering door de Staten-Generaal in werking.

###Artikel XI

Deze wet wordt aangehaald als: Wet tot oprichting van het Stimuleringsfonds regionaal spoorvervoer.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

###Memorie van toelichting

Naast de wegen wordt het ook op het spoor steeds drukker. Steeds meer mensen zijn bereid om met de trein te gaan, maar dan moet die mogelijkheid wel voorhanden zijn. Sommige regio’s, met name langs de grens en in de provincie Zeeland, is het spoornet geen geschikt alternatief ten opzichte van de auto.

Om het spoorvervoer in deze regio’s te stimuleren wordt het ‘Stimuleringsfonds regionaal spoorvervoer’ opgericht. Door dit fonds kan de garantie gegeven worden dat ook deze regio’s profiteren van de Nederlandse spoorweginfrastructuur.

Dit kabinet wil heel Nederland laten profiteren van de goede economische tijden en daar hoort ook een goede spoorweginfrastructuur voor heel Nederland bij.

---

###Deze wet is ingediend door de Minister van Klimaat en Infrastructuur /u/LucasV98 namens de regering.

De eerste lezing loopt tot 18-01-2020
