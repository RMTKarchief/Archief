##Wet afschaffing rekentoets VO 
 
###Wet afschaffing rekentoets VO
---
#KONINKLIJKE BOODSCHAP

Aan de Tweede Kamer der Staten-Generaal: Wij bieden U hiernevens ter overweging aan een voorstel van Wet afschaffing rekentoets VO. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 21 maart 2020 Dekoul

#VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om de rekentoets in het voortgezet onderwijs af te schaffen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedge-vonden en verstaan, gelijk Wij goedvinden en verstaan bij deze:

##ARTIKEL I

De Wet op het voortgezet onderwijs wordt als volgt gewijzigd:

**A**

Artikel 29, vijfde lid, vervalt, onder vernummering van het zesde en zevende lid tot vijfde en zesde lid.

**B**

In artikel 56, tweede lid, wordt «artikel 29, tweede, vierde en vijfde lid» vervangen door «artikel 29, tweede en vierde lid».

**C**

Artikel 60 wordt als volgt gewijzigd:

1. Het zesde lid vervalt, onder vernummering van het zevende tot en met negende lid tot het zesde tot en met achtste lid.

2. In het zesde en achtste lid (nieuw) wordt «College voor examens» vervangen door «College voor toetsen en examens».

**D**

Aan het slot van titel IVE wordt een afdeling toegevoegd, luidende:

###AFDELING VIII. OVERGANGSRECHT WIJZIGING VAN ONDER ANDERE DE WET OP HET VOORTGEZET ONDERWIJS IN VERBAND MET DE AFSCHAFFING VAN DE REKENTOETS IN HET VOORTGEZET ONDERWIJS (AFSCHAFFING REKENTOETS VO) 

**Artikel 118jj. Overgangsrecht afschaffing rekentoets eindexamens**

1. De eindexamens omvatten voor leerlingen die geen eindexamen in het vak wiskunde afleggen een schoolexamen rekenen. Bij de vaststelling van de opgaven van dit schoolexamen worden de referentieniveaus rekenen in acht genomen die voor de desbetreffende schoolsoorten of voor dan wel binnen leerwegen zijn vastgesteld op grond van artikel 2, tweede lid, aanhef en onderdeel c, van de Wet referentieniveaus Nederlandse taal en rekenen.

2. Bij of krachtens algemene maatregel van bestuur worden omtrent dit schoolexamen nadere voorschriften vastgesteld.

3. Dit artikel is van toepassing op leerlingen die het eindexamen afleggen aan een school die is aangewezen op grond van artikel 56.

4. Dit artikel vervalt op een bij koninklijk besluit te bepalen tijdstip.

**Artikel 118kk. Overgangsrecht afschaffing rekentoets staatsexamen**

1. Het staatsexamen, bedoeld in artikel 60, eerste lid, omvat voor kandidaten die geen staatsexamen in het vak wiskunde afleggen een college-examen rekenen. Bij de vaststelling van de opgaven van dit college-examen worden de referentieniveaus rekenen in acht genomen die voor de desbetreffende schoolsoorten of voor dan wel binnen leerwegen zijn vastgesteld op grond van artikel 2, tweede lid, aanhef en onderdeel c, van de Wet referentieniveaus Nederlandse taal en rekenen.

2. Bij of krachtens algemene maatregel van bestuur worden omtrent dit college-examen nadere voorschriften vastgesteld.

3. Dit artikel vervalt op een bij koninklijk besluit te bepalen tijdstip.

##ARTIKEL II

De Wet voortgezet onderwijs BES wordt als volgt gewijzigd:

**A**

Artikel 72, vijfde lid, vervalt, onder vernummering van het zesde en zevende lid tot vijfde en zesde lid.

**B**
In artikel 112, tweede lid, wordt «artikel 72, tweede, vierde en vijfde lid» vervangen door «artikel 72, tweede en vierde lid».

**C**
Artikel 116, zesde en zevende lid, vervallen.

**D**
Artikel 206, vierde lid, vervalt.

ARTIKEL III

De Wet educatie en beroepsonderwijs wordt als volgt gewijzigd:

**A**

In artikel 7.4.11, derde lid, vervalt «De examens van de opleidingen voortgezet algemeen volwassenenonderwijs omvatten een rekentoets. Bij de vaststelling van de opgaven van de rekentoets worden de referentieniveaus rekenen in acht genomen die voor de desbetreffende schoolsoorten zijn vastgesteld op grond van artikel 2, tweede lid, aanhef en onderdeel c, van de Wet referentieniveaus Nederlandse taal en rekenen. Bij of krachtens algemene maatregel van bestuur worden nadere voorschriften omtrent deze toets vastgesteld.».

**B**

In hoofdstuk 12 wordt na titel 1 een titel ingevoegd, luidende:

###TITEL 1A. OVERGANGSRECHT WIJZIGING VAN ONDER ANDERE DE WET OP HET VOORTGEZET ONDERWIJS IN VERBAND MET DE AFSCHAFFING VAN DE REKENTOETS IN HET VOORTGEZET ONDERWIJS (AFSCHAFFING REKENTOETS VO)

**Artikel 12.1a.1. Overgangsrecht afschaffing rekentoets eindexamen vavo**

1. Het eindexamen omvat voor degene die geen eindexamen in het vak wiskunde aflegt een instellingsexamen rekenen. Bij de vaststelling van de opgaven van dit instellingsexamen worden de referentieniveaus rekenen in acht genomen die voor de desbetreffende schoolsoort of leerweg daarbinnen zijn vastgesteld op grond van artikel 2, tweede lid, aanhef en onderdeel c, van de Wet referentieniveaus Nederlandse taal en rekenen.

2. Bij of krachtens algemene maatregel van bestuur worden omtrent dit instellingsexamen nadere voorschriften vastgesteld.

3. Dit artikel is van toepassing op degene die het eindexamen van een erkende opleiding voortgezet algemeen volwassenonderwijs aflegt aan een instelling als bedoeld in artikel 1.4a.1.

4. Dit artikel vervalt op een bij koninklijk besluit te bepalen tijdstip.

##ARTIKEL IV

Artikel 2, lid 2a, van de Wet College voor toetsen en examens vervalt.

##ARTIKEL V

De Wet subsidiëring landelijke onderwijsondersteunende activiteiten 2013 wordt als volgt gewijzigd:

**A**

Artikel 3, eerste lid, onderdeel c, vervalt, onder verlettering van de onderdelen d tot en met f tot c tot en met e.

**B**

In artikel 4 wordt «artikel 3, eerste lid, onderdelen a tot en met e» vervangen door «artikel 3, eerste lid, onderdelen a tot en met d».

**C**

1. In onderdeel a wordt «artikel 3, eerste lid, onderdelen a tot en met e» vervangen door «artikel 3, eerste lid, onderdelen a tot en met d».

2. In onderdeel b wordt «artikel 3, eerste lid, onderdeel f» vervangen door «artikel 3, eerste lid, onderdeel e».

##ARTIKEL VI

Deze wet treedt in werking op de eerste aanstaande 1 augustus na goedkeuring door de Staten-Generaal. Per Koninklijk Besluit kan de inwerkingtreding van één of meerdere van de artikelen van deze wet worden uitgesteld. In dat besluit kan worden bepaald dat deze wet, met uitzondering van artikel I, onderdeel D, en artikel III, onderdeel B, terugwerkt tot en met een in dat besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.
---
deze wet is ingediend door /u/keijeman namens 1NL

---

#MEMORIE VAN TOELICHTING

De rekentoets is een heikel punt binnen het onderwijs. Met deze wet wordt de rekentoets afgeschaft voor leerlingen die wiskunde als eindexamenvak hebben. Bij deze leerlingen is rekenen onderdeel van het schoolexamen wiskunde. Voor leerlingen die geen wiskunde als eindexamenvak hebben wordt er een schoolexamen rekenen ingevoerd. Dit is een tijdelijke oplossing die per Koninklijk Besluit kan worden afgeschaft, bijvoorbeeld als wiskunde een verplicht eindexamenvak wordt. De wetswijziging levert een besparing van € 2,3 miljoen per jaar op voor het Rijk, omdat er geen centrale rekentoets hoeft te worden geproduceerd.