##Wet bestuurlijk verbieden ondermijnende organisaties 
 
###Wet bestuurlijk verbieden ondermijnende organisaties

---
#KONINKLIJKE BOODSCHAP

Aan de Tweede Kamer der Staten-Generaal: Wij bieden U hiernevens ter overweging aan een voorstel voor een Wet bestuurlijk verbieden ondermijnende organisaties. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 22 maart 2020 Dekoul

#VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is om ondermijnende organisaties te verbieden; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

##Artikel 1

In deze wet wordt onder Onze Minister verstaan: Onze Minister van Binnenlandse Zaken, Koninkrijksrelaties en Justitie.

##Artikel 2

1. Als dat noodzakelijk is in het belang van de openbare orde kan Onze Minister een rechtspersoon en ieder ander als zelfstandige eenheid of organisatie naar buiten tredend lichaam of samenwerkingsverband bij beschikking verbieden als de werkzaamheid van die rechtspersoon of dat lichaam of samenwerkingsverband een cultuur van wetteloosheid creëert, bevordert of in stand houdt.

2. Voor de toepassing van het eerste lid wordt een gedraging toegerekend aan de rechtspersoon, het lichaam of het samenwerkingsverband als de gedraging heeft plaatsgevonden in het georganiseerde verband van de rechtspersoon, het lichaam of het samenwerkingsverband en de rechtspersoon, het lichaam of het samenwerkingsverband de gedraging duldt of er op andere wijze niet doeltreffend tegen optreedt.

##Artikel 3

Op grond van artikel 2, eerste lid, wordt niet verboden:

a. een politieke partij;

b. een jongerenvereniging of wetenschappelijk bureau, verbonden aan een politieke partij;

c. een kerkgenootschap of een andere organisatie die gericht is op het belijden van een godsdienst of levensbeschouwing;

d. een vereniging met volledige rechtsbevoegdheid van werknemers die krachtens haar statuten ten doel heeft om de belangen van haar leden als werknemers te behartigen en bevoegd is tot het aangaan van een collectieve arbeidsovereenkomst.

##Artikel 4

1. Na de bekendmaking van de beschikking wordt van het verbod onverwijld mededeling gedaan in de Staatscourant.

2. Voor zover de beschikking strekt tot het verbieden van een corporatie als bedoeld in artikel 117 van Boek 10 van het Burgerlijk Wetboek die niet is een Nederlandse rechtspersoon en die is ingeschreven in het handelsregister, wordt de beschikking ingeschreven in dat register.

##Artikel 5

1. Een Nederlandse rechtspersoon die met toepassing van artikel 2, eerste lid, is of wordt verboden, kan bij beschikking van Onze Minister worden ontbonden.

2. De beschikking tot ontbinding treedt in werking zodra zij onherroepelijk is geworden.

##Artikel 6

1. Op verzoek van Onze Minister kan de rechter de goederen van de rechtspersoon ten aanzien waarvan de beschikking tot ontbinding is genomen maar nog niet in werking is getreden, onder bewind stellen. Artikel 22 van Boek 2 van het Burgerlijk Wetboek is van overeenkomstige toepassing.

2. Op verzoek van Onze Minister benoemt de rechter een of meer vereffenaars van het vermogen van een ontbonden rechtspersoon.

##Artikel 7

1. Op verzoek van Onze Minister kan de rechtbank de in Nederland gelegen goederen van een met toepassing van artikel 2, eerste lid, verboden corporatie als bedoeld in artikel 117 van Boek 10 van het Burgerlijk Wetboek die niet is een Nederlandse rechtspersoon, onder bewind stellen. Artikel 22 van Boek 2 van het Burgerlijk Wetboek is van overeenkomstige toepassing.

2. Op verzoek van Onze Minister benoemt de rechtbank een of meer vereffenaars van de in Nederland gelegen goederen van een met toepassing van artikel 2, vijfde lid bedoelde, verboden corporatie. De artikelen 23 tot en met 24 van Boek 2 van het Burgerlijk Wetboek zijn van overeenkomstige toepassing.

##Artikel 8
1. Gelet op artikel 9, tweede lid, onderdeel g, van de Algemene verordening gegevensbescherming, kan Onze Minister, voor zover noodzakelijk voor de taakuitoefening op grond van deze wet, persoonsgegevens verwerken als bedoeld in het eerste lid van dat artikel.

2. Het eerste lid is van overeenkomstige toepassing op persoonsgegevens van strafrechtelijke aard als bedoeld in artikel 1 van de Uitvoeringswet Algemene verordening gegevensbescherming.

##Artikel 9
Het verbod, bedoeld in artikel 2, eerste lid, doet geen afbreuk aan de bevoegdheid van de rechtspersoon of van het lichaam of samenwerkingsverband om rechtsmiddelen aan te wenden tegen het verbod.

##Artikel 10

Artikel 19 van Boek 2 van het Burgerlijk Wetboek wordt als volgt gewijzigd:

1. Aan het eerste lid wordt onder vervanging van de punt aan het slot van onderdeel f door een puntkomma een onderdeel toegevoegd, luidende:

g. door een beschikking van Onze Minister voor Rechtsbescherming als bedoeld in artikel 2 eerste lid, van de Wet bestuurlijk verbod ondermijnende organisaties.

2. In het derde lid wordt «door de Kamer van Koophandel en» vervangen door «door de Kamer van Koophandel,» en wordt aan het slot ingevoegd «en in het geval als bedoeld in lid 1, onder g, door Onze Minister van Binnenlandse Zaken, Koninkrijksrelaties en Justitie».

3. Aan het vierde lid wordt een volzin toegevoegd, luidende:

Bij een ontbinding als bedoeld in lid 1, onder g, wordt de opgaaf gedaan door Onze Minister van Binnenlandse Zaken, Koninkrijksrelaties en Justitie.

##Artikel 11

Artikel 140, tweede lid, van het Wetboek van Strafrecht komt te luiden:

2. Deelneming aan de voortzetting van de werkzaamheid van een organisatie die is verboden op grond van artikel 2, eerste lid, van de Wet bestuurlijk verbod ondermijnende organisaties, bij onherroepelijke rechterlijke beslissing verboden is verklaard, van rechtswege is verboden of ten aanzien waarvan een onherroepelijke verklaring als bedoeld in artikel 122, eerste lid, van Boek 10 van het Burgerlijk Wetboek is afgegeven, wordt gestraft met gevangenisstraf van ten hoogste twee jaar of geldboete van de vierde categorie.

##Artikel 12

In artikel 67, eerste lid, onder b, van het Wetboek van Strafvordering wordt na «139d, eerste en tweede lid,» ingevoegd «140, tweede lid,»

##Artikel 13
Deze wet treedt in werking na goedkeuring door de Staten-Generaal.

##Artikel 14
Deze wet wordt aangehaald als: Wet bestuurlijk verbod ondermijnende organisaties.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.
---
deze wet is ingedient door /u/Keijeman namens 1NL
---
#MEMORIE VAN TOELICHTING

Er zijn de laatste tijd veel problemen met ondermijnende organisaties. Hierbij gaat het om één type organisatie in het bijzonder: motorbendes. 85% van de leden van motorbendes heeft een strafblad. Er wordt al veel gedaan om deze bendes aan te pakken, maar huidig moet dat via de rechter, en dat gaat erg langzaam. Het duurde bijvoorbeeld drie jaar om de Hells Angels onherroepelijk te verbieden. We kunnen niet drie jaar wachten voor andere motorbendes. Deze wet maakt een snel verbod mogelijk. Om de grondrechten van burgers te beschermen, zijn er waarborgen in de wet opgenomen:

- Bepaalde organisaties kunnen niet worden verboden.

- Het is mogelijk een verbod aan te vechten.

- Er zijn waarborgen in de Algemene Verordening Gegevensbescherming.