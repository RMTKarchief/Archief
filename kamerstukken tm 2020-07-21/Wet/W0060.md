##Wetswijziging tot verhoging algemene kinderbijslag en introductie grote gezinnentoeslag 
 
###KONINKLIJKE BOODSCHAP
Aan de Tweede Kamer der Staten-Generaal:

Wij bieden U hiernevens ter overweging aan een voorstel van wetswijziging tot verhoging algemene kinderbijslag en introductie grote gezinnentoeslag. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

*Enschede, 23-12-2019 /u/Dekoul*

###VOORSTEL VAN WET  

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat ter voorkoming van kinderarmoede en stimulering van gezinsvorming, het wenselijk is om de kinderbijslag te verhogen en een toeslag te introduceren voor grote gezinnen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL I

De **Algemene Kinderbijslagwet** wordt alsvolgt gewijzigd:

**Artikel 7c** *(thans vervallen)* komt te luiden:

1. Een verzekerde heeft voor een tot zijn huishouden behorend kind indien het totale aantal kinderen drie of meerdere betreft, recht op een verhoging van 10% van het bedrag aan kinderbijslag, genoemd in artikel 12, eerste en tweede lid.

2. Indien twee personen die voor eenzelfde kind recht hebben op kinderbijslag als bedoeld in het eerste lid, dit kind op basis van een overeenkomst of rechterlijke beschikking overwegend in gelijke mate verzorgen en onderhouden zonder met elkaar een gemeenschappelijke huishouding te voeren, is voor de beoordeling van het recht op het extra bedrag aan kinderbijslag, bedoeld in het tweede lid, de situatie, bedoeld in het tweede lid, onderdeel a of b, van de ouder wiens recht op kinderbijslag wordt uitbetaald, bepalend.

3. Bij of krachtens algemene maatregel van bestuur worden nadere regels gesteld met betrekking tot het eerste en tweede lid.


**Artikel 12** wordt alsvolgt gewijzigd:

*Lid 1* komt te luiden: Het basiskinderbijslagbedrag over een kalenderkwartaal bedraagt € 379,69 per kind.



###ARTIKEL II

Deze wetswijziging treedt bij intrede van het eerstvolgende begrotingsjaar na bekrachtiging door de Staten-Generaal in werking.

###ARTIKEL III

Deze wetswijziging wordt aangehaald als: Wetswijziging tot verhoging algemene kinderbijslag en introductie grote gezinnentoeslag.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van toelichting

####Huidige situatie:

**Artikel 7c**:

*Thans vervallen*

**Artikel 12, lid 1**: 

Het basiskinderbijslagbedrag over een kalenderkwartaal bedraagt € 316,41 per kind.


####Toelichting

In Nederland groeit een groot aantal kinderen op in armoede. Vooral langdurige armoede is al sinds 2011 aan het stijgen. [1] Opgroeien in armoede levert veel kinderen onnodige stress en psychische klachten op en heeft een negatief effect op de draagkracht die ouders kunnen bieden in ze zorg richting hun kinderen. De regering beoogt een kleine stap te maken om deze situatie het hoofd te kunnen bieden door de kinderbijslag met 20% te verhogen vanaf het eerstvolgende begrotingsjaar.

Verder acht de regering het belangrijk grote gezinnen extra ondersteuning te bieden omdat deze gezinnen door de grote zorglast die op de ouders valt moeilijker ruimte vinden om ook een fulltime baan te onderhouden. Omdat de regering het wenselijk vind dat ouders die een groot gezin wensen te stichten te ondersteunen en stimuleren introduceren wij ook een toeslag van 10% op de kinderbijslag per kind indien een gezin bestaat uit 3 of meer kinderen.

---

[1] https://longreads.cbs.nl/welvaartinnederland-2019/armoede-en-risicogroepen/  

---

###Ingediend door Minister-President /u/th8 namens de regering, in overeenstemming met Minister van Sociale Zaken en Volksgezondheid /u/MerijnZ1

###De eerste lezing loopt tot 05-01-2020
