##Wet voor afschaffing dwangsomregeling ter voorkoming van misbruik door asielzoekers 
 
#KONINKLIJKE BOODSCHAP

Aan de Tweede Kamer der Staten-Generaal: Wij bieden U hiernevens ter overweging aan een Wet voor afschaffing dwangsomregeling ter voorkoming van misbruik door asielzoekers. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.
Enschede, 21 maart 2020 Dekoul

#VOORSTEL VAN WET

Wij Dekoul, bij de gratie Gods, Koning der Nederlanden, Prins van Oranje-Nassau, enz. enz. enz.
Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat het wenselijk is de dwangsomregeling voor asielaanvragen af te schaffen ten einde misbruik te voorkomen;
Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

##Artikel I

In de Vreemdelingenwet wordt na artikel 71a een artikel ingevoegd, luidende:

Artikel 71b  
Paragraaf 4.1.3.2 van de Algemene wet bestuursrecht is niet van toepassing op besluiten op grond van hoofdstuk 3, afdeling 4, van deze wet en op beslissingen op bezwaar tegen deze besluiten.

##Artikel II

Deze wet treedt in werking na goedkeuring door de Staten-Generaal.

##Artikel III

Deze wet wordt aangehaald als: Noodwet afschaffing dwangsomregeling ter voorkoming van misbruik door asielzoekers.

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

#MEMORIE VAN TOELICHTING

Er wordt jaarlijks € 70 miljoen uitgekeerd aan asielzoekers met een vertraagde procedure. Er is hier zeer weinig draagvlak voor in de samenleving. De uitkering trekt asielzoekers aan en moedigt hen aan hun eigen asielprocedure te frustreren. Hierom schaft dit wetsvoorstel deze uitkering af. Er zijn geen internationale verdragen die dit onmogelijk maken en het levert € 70 miljoen op voor de schatkist.

---

###Deze wet is ingediend door /u/Keijeman namens 1NL.