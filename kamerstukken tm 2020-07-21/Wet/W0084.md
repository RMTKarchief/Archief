##Vlootwet 2020 
 
###VOORSTEL VAN WET

/u/dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamelijk is, de Afdeling advisering van de Raad van State gehoord, vastgesteld:

###Artikel 1
In deze wet wordt verstaan onder:
	a. Onze Minister: Onze Minister van Defensie
	b. de Lely: het vliegdekschip genaamd de Zr. Ms. Lely, bedoeld in artikel 2, eerste lid.
	c. de OPV's: de 4 patrouillevaartuigen van de Hollandklasse, bedoeld in artikel 3, eerste lid.

###Artikel 2
	1 De koninklijke marine wordt de opdracht gegeven zo snel mogelijk een Europese aanbesteding te doen voor de aanschaf van een vliegdekschip, dragende de naam Zr. Ms. Lely, met de volgende eisen:
		a. de aanschaf van de Lely, inclusief de vliegtuigen en helikopters bedoeld in lid 1c, bedraagt hoogstens 2,5 miljard euro.
		b. de structurele uitgaven voor de Lely moeten hoogstens 138 miljoen euro per jaar bedragen.
		c. de Lely moet ruimte kunnen bieden aan minstens 10 vliegtuigen van het model F-35B en minstens 10 helikopters van het model NH-90.
	2 Verdere eisen zullen worden opgesteld door de Commandant Zeestrijdkrachten en moeten goedgekeurd worden door Onze Minister.
	3 Wanneer de eisen bedoeld in het tweede lid goedgekeurd zijn, maakt Onze Minister dit bekend middels een kamerbrief.

###Artikel 3
	1 Als aanvulling op de Lely zal de bestelling voor 10 vliegtuigen van het model F-35B zo snel mogelijk door Onze Minister geplaatst worden.
	2 Als aanvulling op de Lely zal de bestelling voor 10 helikopters van het model NH-90 zo snel mogelijk door Onze Minister geplaatst worden.
	3 Er zal jaarlijks 15 miljoen euro uitgegeven worden aan het opleiden, onderhouden en betalen van de lonen en overige kosten van de bemanning en boordvliegtuigploegen van de Lely.
		a. een deel van dit budget zal Onze Minister uitgeven aan het werven van nieuwe bemanning.
	
###Artikel 3 
	1 De koninklijke marine wordt de opdracht gegeven zo snel mogelijk een Europese aanbesteding te doen voor een update van het ontwerp van de Hollandklasse, met de volgende eisen:
		a. van het winnende ontwerp kunnen 4 stuks geleverd worden.
		b. de aanschaf van de 4 OPV's zal hoogstens 675 miljoen euro kosten.
		c. de structurele uitgaven voor alle 4 de OPV's tezamen moeten hoogstens 3,8 miljoen euro bedragen.
	2 verdere eisen zullen worden opgesteld door de Commandant Zeestrijdkrachten en moeten goedgekeurd worden door Onze Minister.
	3 Wanneer de eisen bedoeld in het tweede lid goedgekeurd zijn, maakt Onze Minister dit bekend middels een kamerbrief.
	
###Artikel 4
	Een deel van de structurele kosten voor de OPV's zal Onze Minister uitgegeven aan het werven, opleiden, onderhouden en betalen van bemanning voor de OPV's.

###Artikel 5
	De OPV's zullen de volgende namen dragen:
		a. Zr. Ms. Overijssel
		b. Zr. Ms. Gelre
		c. Zr. Ms. Utrecht
		d. Zr. Ms. Brabant
	
###Artikel 6
	1. Onze Minister kan de bedragen genoemd in artikelen 2, 3 en 4 middels een koninklijk besluit verhogen als hij dit nodig acht. 
	2. Een koninklijk besluit als bedoeld in het eerste lid wordt niet vastgesteld dan nadat 4 weken zijn verstreken nadat het ontwerp van de maatregel is overgelegd aan de beide Kamers der Staten-Generaal en binnen die termijn niet door of namens een van beide Kamers de wens te kennen wordt gegeven dat het in het ontwerp van de maatregel geregelde onderwerp wordt geregeld bij wet.

###Artikel 7
	Deze wet treedt in werking direct na de stemming in de Staten-Generaal.
	
###Artikel 8
	Deze wet wordt aangehaald als: Vlootwet 2020
	
Deze wet zal in het Staatsblad worden geplaatst en dient te worden uitgevoerd door allen die het aangaat.
Gegeven te Enschede, 01-04-2020

---
###MEMORIE VAN TOELICHTING
Dit kabinet heeft zich voorgenomen om minimaal 2,5% van het BBP aan defensie en OCW uit te geven. Dit wetsvoorstel zou een concrete invulling zijn van deze kosten: de incidentele kosten hier brengen ons bijna aan dit voornemen voor dit jaar. Daarnaast is de Nederlandse vloot op het moment een fractie van wat ooit geweest is, en zou dit voorstel ons weer een stap dichter bij de oude tijd brengen: het verhoogd onze aanwezigheid op zee om zo de internationale rechtsorde en veiligheid goed te kunnen handhaven. De patrouillevaartuigen zouden zeer goed op kunnen treden tegen bijvoorbeeld piraten om zo iedereen op zee te beschermen. Daarnaast zou de Lely met zijn helikopters overal hulp kunnen brengen waar nodig.

---
###VERANTWOORDING
De kosten omtrent het vliegdekschip, de F-35B's en de NH-90's zijn uit het volgende artikel gehaald: https://marineschepen.nl/dossiers/Hoeveel-kost-Nederlands-vliegdekschip.html
De kosten voor de aanschaf van een OPV komen uit de volgende pagina: https://marineschepen.nl/schepen/holland.html
De structurele kosten voor het onderhouden van een OPV zijn overgenomen door de verhouding tussen de incidentele uitgaven van een vliegdekschip en die van een OPV en deze ook op de structurele kosten toe te passen.
META: Ik zou mij zeer goed voor kunnen stellen dat deze kosten niet werkelijk realistisch zijn. Ik heb echter mijn best gedaan om ze zo realistisch mogelijk te maken, en hoop dat het goed genoeg is voor onze simulatie.
---
### Ingediend door MerijnZ1