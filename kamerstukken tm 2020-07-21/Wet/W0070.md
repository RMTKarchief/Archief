##Voorstel wet derde geslacht 
 
### KONINKLIJKE BOODSCHAP
Aan de Tweede Kamer der Staten-Generaal:
Wij bieden U hiernevens ter overweging aan een voorstel van de Wet ter erkenning van een derde geslacht. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.


### VOORSTEL VAN WET
/u/dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de Afdeling advisering van de Raad van State gehoord, vastgesteld:

**Artikel I**

Het Burgerlijk Wetboek Boek 1 wordt als volgt gewijzigd:

A  
Artikel 22 wordt als volgt gewijzigd:  
1. Na het eerste lid wordt een nieuw lid toegevoegd, luidende:  
2. Er zijn drie geslachten die op de akte van geboorte kunnen worden vermeld: man, vrouw en divers.  
3. Het tweede en het derde lid worden vernummerd tot het derde en het vierde lid

B  
Artikel 28, eerste lid, komt te luiden:  
1. Iedere Nederlander van veertien jaar of ouder die de overtuiging heeft niet te behoren tot het geslacht dat is vermeld in de akte van geboorte, kan van die overtuiging aangifte doen bij de ambtenaar van de burgerlijke stand onder wie de desbetreffende akte berust. Indien de akte van geboorte niet hier te lande in de registers van de burgerlijke stand is ingeschreven, geschiedt de aangifte bij de ambtenaar van de burgerlijke stand van de gemeente ’s-Gravenhage.

C  
Artikel 28a, het eerste lid, komt te luiden:  
1. Indien degene op wie de aangifte betrekking heeft jonger dan achttien jaar is, wordt bij de aangifte overgelegd een verklaring van een bij of krachtens algemene maatregel van bestuur aangewezen deskundige, afgegeven ten hoogste zes maanden voor de datum van de aangifte.

D  
In artikel 31 wordt «moeten een man en een vrouw»  vervangen door «moet een persoon» .

**Artikel II**  
Deze wet treedt onmiddellijk na invoering door de Staten-Generaal in werking.

**Artikel III**  
Deze wet wordt aangehaald als: Wet derde geslacht

Deze wet zal in het Staatsblad worden geplaatst en dient te worden uitgevoerd door allen die het aangaat.

Gegeven te Enschede, 1-2-2020 /u/Dekoul

---
### Memorie van toelichting

## Huidige situatie

### Artikel 22
1. De akte van geboorte bewijst ten aanzien van een ieder dat op de in de akte vermelde plaats, dag en uur uit de daarin genoemde moeder een kind van het daarin vermelde geslacht is geboren. Vermeldt de akte dat de plaats van de geboorte van het kind niet bekend is, dan komt dezelfde bewijskracht toe aan de vermelding van de plaats waar het is aangetroffen.
2. De akte van overlijden bewijst ten aanzien van een ieder, dat op de plaats, de dag en het uur, in de akte vermeld, de daarin genoemde persoon is overleden of, indien de akte krachtens artikel 19f, tweede lid, van dit boek is opgemaakt, dat het lijk van de daarin genoemde persoon op de plaats, de dag en het uur, in de akte vermeld, is gevonden.
3. Voor het overige hebben akten van de burgerlijke stand dezelfde bewijskracht als andere authentieke akten.
### Artikel 28
1. Iedere Nederlander van veertien jaar of ouder die de overtuiging heeft niet te behoren tot het geslacht dat is vermeld in de akte van geboorte, kan van die overtuiging aangifte doen bij de ambtenaar van de burgerlijke stand onder wie de desbetreffende akte berust. Indien de akte van geboorte niet hier te lande in de registers van de burgerlijke stand is ingeschreven, geschiedt de aangifte bij de ambtenaar van de burgerlijke stand van de gemeente ’s-Gravenhage.
2. Voor de toepassing van het eerste lid en het derde lid alsmede de artikelen 28a en 28b wordt onder akte van geboorte mede verstaan een akte van inschrijving van een buiten Nederland opgemaakte akte van geboorte of van een beschikking als bedoeld in artikel 25c.

3. Degene die de Nederlandse nationaliteit niet bezit kan een aangifte als bedoeld in het eerste lid doen, indien hij gedurende een tijdvak van ten minste één jaar, onmiddellijk voorafgaande aan de aangifte, woonplaats in Nederland heeft en een rechtsgeldige verblijfstitel heeft. In dat geval wordt tevens een afschrift van de akte van geboorte overgelegd.

4. De minderjarige van zestien jaar of ouder is bekwaam tot het doen van de in het eerste lid bedoelde aangifte ten behoeve van zichzelf, alsmede om ter zake in en buiten rechte op te treden.

### Artikel 28a
1. Bij de aangifte wordt overgelegd een verklaring van een bij of krachtens algemene maatregel van bestuur aangewezen deskundige, afgegeven ten hoogste zes maanden voor de datum van de aangifte.

2. De deskundigenverklaring vermeldt dat degene op wie de aangifte betrekking heeft jegens de deskundige heeft verklaard de overtuiging te hebben tot het andere geslacht te behoren dan is vermeld in zijn akte van geboorte en jegens de deskundige er blijk van heeft gegeven diens voorlichting omtrent de reikwijdte en de betekenis van deze staat te hebben begrepen en de wijziging van de vermelding van het geslacht in de akte van geboorte weloverwogen te blijven wensen. De deskundige geeft de verklaring niet af indien hij gegronde reden heeft om aan de gegrondheid van bedoelde overtuiging te twijfelen.


## Toelichting
Gezien de vooruitgang in de medische kennis omtrent transgenders en intersekse mensen, is het nodig om een derde wettelijke geslacht te creëren. Dit derde geslacht, ‘divers’, is zowel bedoeld voor mensen met een lichaam die kenmerken van zowel een man en een vrouw toont als voor mensen die zich niet uitsluitend man of vrouw voelen. 

De huidige wetgeving stelt al dat het wettelijke geslacht vooral gaat om genderidentiteit en pas daarna om geslachtskenmerken. Daarom heeft de Tweede uitgesproken dat het een inbreuk op het privéleven, het zelfbeschikkingsrecht en de persoonlijke autonomie is als iemand zich niet als genderneutraal kan laten registreren en de [Motie tot erkenning van een derde geslacht](https://old.reddit.com/r/RMTK/comments/ckpx42/m0091_motie_tot_erkenning_van_een_derde_geslacht/) aangenomen, dat voor de creatie van een derde wettelijke geslacht verzocht.

Naast de erkenning van het derde geslacht verminderd dit voorstel de bureaucratie: volwassenen hoeven niet meer voor een deskundigenverklaring wachten om hun geslacht te veranderen.

---

### Ingediend door /u/sushishine namens DA'19 met steun van /u/House_of_Farts (PPR)
### De eerste lezing loopt tot en met 19-02-2020