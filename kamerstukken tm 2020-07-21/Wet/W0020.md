## Tijdelijke Sanctiewet Saudi-Arabië 
 
###Tijdelijke Sanctiewet Saudi-Arabië

####KONINKLIJKE BOODSCHAP
Aan de Tweede Kamer der Staten-Generaal
Wij bieden U hiernevens ter overweging aan een voorstel van de Tijdelijk Sanctiewet Saudi-Arabië. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Gods heilige bescherming.
Enschede, 21-05-2019 /u/Dekoul

####VOORSTEL VAN WET
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat er tijdelijk sancties geplaatst worden op Saudi-Arabië om aan te sturen tot een snelle en vreedzame oplossing van de burgeroorlog en het geweld in Jemen; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

####ARTIKEL I
In deze regeling wordt verstaan onder:

A) Gemeenschappelijke EU-lijst van militaire goederen:
De lijst van goederen waarop het Gemeenschappelijk standpunt 2008/944/GBVB van de Raad van 8 december 2008 tot vaststelling van gemeenschappelijke voorschriften voor de controle op de uitvoer van militaire goederen en technologie (PbEU 2008, L 335) van toepassing is;

B) Andere wapens:
De lijst van aangewezen voorwerpen zoals aangegeven in Artikel 2 van de Wet wapens en munitie (BWBR0008804);

C) Onze Minister:
De Minister van Buitenlandse Zaken;

D) Militaire goederen en militaire technologie:
De goederen en technologie, opgenomen in de gemeenschappelijke EU-lijst van militaire goederen.

####ARTIKEL II
Het is verboden om militaire goederen, alsmede militaire technologie, dan wel onderdelen daarvan, net als andere wapens, direct of indirect te verkopen, te leveren, over te dragen aan het Koninkrijk Saoedi-Arabië. Het is tevens verboden militaire goederen, alsmede militaire technologie, dan wel onderdelen daarvan, net als andere wapens te bedienen voor het Koninkrijk Saoedi-Arabië.

####ARTIKEL III
Onze Minister kan deze wet bij het vervallen verlengen met zes maanden mocht ofwel hij of zij ofwel de Kamer dit nodig achten, en kan vervolgens iedere zes maanden het wetsvoorstel verlengen per Koninklijk Besluit als dit nodig wordt geacht met een maximumtermijn van achttien maanden.

####ARTIKEL IV
Deze wet treedt onmiddellijk na invoering door de Staten-Generaal in werking, en komt na zes maanden na invoering te vervallen.

####ARTIKEL V
Deze wet wordt aangehaald als: Tijdelijke Sanctiewet Saudi-Arabië Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

###Memorie van Toelichting:
Het Koninkrijk Saudi-Arabië is op dit moment betrokken, en de voornaamste speler in, de bloedige burgeroorlog in Jemen. Rapporten van o.a. Human Rights Watch tonen aan dat de Saudische blokkade van Jemen tot een hongersnood zorgen, en de Saoedische bombardementen onnodig en onverantwoord veel onschuldige burgerslachtoffers maken. De situatie is uiterst ernstig en zorgelijk, en meervoudige verzoeken door zowel Nederland als vele van onze internationale bondgenoten en partners om het bloedvergieten te beëindigen lijkt geen resultaten te boeken.

Het is in de ogen van het Ministerie nodig om als laatste drukmiddel een tijdelijke halt te roepen aan alle wapenhandel met Saudi-Arabië totdat 1) de Saudisch zich terugtrekken uit Jemen, 2) de bombardementen een halt toe roepen en 3) de blokkade van Jemen beëindigen.

Dit wetsvoorstel komt bewust na zes maanden te vervallen, maar de Minister kan het bij het vervallen verlengen met een nieuwe zes maanden mocht het conflict in Jemen nog steeds gaande zijn. Zodra het conflict in Jemen is beëindigd en Saudi-Arabië voldoet aan de eerder in de Memorie van Toelichting genoemde drie punten is het de bedoeling dat de Minister van Buitenlandse Zaken de termijn van zes maanden laat aflopen en niet verlegd met een nieuwe zes maanden.

---

##Deze wet is ingediend door /u/Der_Kohl namens de regering

##De eerste lezing loopt tot 31-05-2019