## Wet register openbare hygiëne- en veiligheidsvoorzieningen 
 
###Wet register openbare hygiëne- en veiligheidsvoorzieningen

###KONINKLIJKE BOODSCHAP

Aan de Tweede Kamer der Staten-Generaal Wij bieden U hiernevens ter overweging aan een voorstel van wet tot register openbare hygiëne- en veiligheidsvoorzieningen. De memorie van toelichting, die het wetsvoorstel vergezelt, bevat de gronden waarop het rust. En hiermede bevelen Wij U in Godes heilige bescherming.

Enschede, 21-08-2019 /u/Dekoul

###VOORSTEL VAN WET

Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz. Allen, die deze zullen zien of horen lezen, saluut! doen te weten: Alzo Wij in overweging genomen hebben, dat het wenselijk is dat mensen op een makkelijke wijze weet van en toegang tot hygiënevoorzieningen en AEDs zouden moeten hebben; Zo is het, dat Wij, de Afdeling advisering van de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:

###ARTIKEL 1

Teneinde van deze wet wordt een landelijk register opgesteld met de volgende openbare voorzieningen:
  a. watertappunten

  b. toiletten

  c. babyverschoonplekken

  d. mindervalidetoiletten

  e. AED’s

###ARTIKEL 2

1. Het register is openbaar toegankelijk via het internet. 

2. De gegevens uit het register vallen binnen het openbaar domein en zijn in onaangepaste vorm beschikbaar voor gebruik door derden.

###ARTIKEL 3

1. In het register wordt opgenomen of een voorziening geld kost om te gebruiken.

2. In het register staan slechts alle in artikel 1 genoemde voorzieningen, onder voorwaarde dat deze vrijelijk toegankelijk zijn.

3. In uitzondering op artikel 3, lid 1 worden alle AED’s in Nederland in het register opgenomen.

###ARTIKEL 4

De Minister stelt middels een Koninklijk Besluit regels en procedures op voor de gebouwen waarin de voorzieningen zoals benoemd in artikel 1 gevestigd zijn.

###ARTIKEL 5

1. Deze wet is niet van toepassing op grond of installaties in bezit van de krijgsmacht, de inlichtingendiensten of andere plekken die noodzakelijk zijn voor de nationale veiligheid. 

2. Op artikel 5, lid 1 kan middels een Koninklijk Besluit worden afgeweken door de Minister.

###ARTIKEL 6

De Minister kan, indien hij dit nodig acht, andere hygiëne- of veiligheidsgerelateerde voorzieningen toevoegen aan de lijst per Koninklijk Besluit.

###ARTIKEL 7

De verantwoordelijkheid van dit register valt onder het Rijksinstituut voor Volksgezondheid en Milieu.

###ARTIKEL 8

Teneinde van een goede publieke beschikbaarheid van het register publiceert en onderhoudt het Rijksinstituut voor Volksgezondheid en Milieu een applicatie voor alle mobiele besturingssystemen met een Nederlands marktaandeel van ten minste 8 procent.

###ARTIKEL 9

Deze wet is mede van toepassing in de openbare lichamen Bonaire, Sint Eustatius en Saba.

###ARTIKEL 10

Deze wet treedt onmiddellijk na invoering door de Staten-Generaal in werking.

###ARTIKEL 11

Deze wet wordt aangehaald als: wet register openbare hygiëne- en veiligheidsvoorzieningen
 
Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren die zulks aangaat, aan de nauwkeurige uitvoering de hand zullen houden.

---

###Memorie van Toelichting

####Toelichting

Door deze wet komt er een centraal punt waar deze voorzieningen te vinden zijn. Dit zorgt niet alleen voor fijnere, maar ook schonere en veiligere straten. Ook zorgt deze wet ervoor dat deze informatie makkelijk toegankelijk is en dus ook daadwerkelijk te gebruiken is als dat nodig is.

####Huidige situatie:

Op dit moment is er nog geen centraal register die deze dingen opneemt en degelijk presenteert. Er zijn wel initiatieven van goede doelen, deze zullen door deze wet in principe niet worden verstoord. Wel krijgen zij toegang tot deze data en kunnen daarmee een duidelijk, voor heel Nederland geldend en accuraat beeld geven van waar er een AED hangt, waar je naar de WC kan, water kan drinken of je baby kan verschonen.

---

###Deze wet is ingediend door /u/123ricardo210 namens de SP en /u/supertanno namens LL

###De eerste lezing loopt tot 21-09-2019