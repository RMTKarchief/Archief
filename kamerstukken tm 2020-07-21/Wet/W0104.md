##Implementatiewet Europese afspraken omtrent het opschorten van de wapenhandel met een aantal landen 
 
###Implementatiewet Europese afspraken omtrent het opschorten van de wapenhandel met een aantal landen
---
##VOORSTEL VAN WET

/u/Dekoul, Koning der Nederlanden, Prins van Oranje-Nassau, enz. Maakt bekend: Door de regering en de Staten-Generaal gezamenlijk is, de afdeling advisering van de Raad van State gehoord, vastgesteld:

###Artikel 1

In deze wet en de daarop rustende bepalingen wordt verstaan onder:

	1. Militaire goederen: de militaire goederen bedoeld in de [Gezamenlijke EU-lijst van militaire goederen](https://eur-lex.europa.eu/legal-content/EN/TXT/?uri=CELEX%3A52018XG0315%2801%29);
	
	2. Onze Minister: De Minister van Buitenlandse Zaken en Defensie.

###Artikel 2

Het is verboden om militaire goederen, dan wel onderdelen daarvan, direct of indirect te verkopen, te leveren, over te dragen aan de landen genoemd in de bij deze wet behorende lijst.

###Artikel 3

	1. Krachtens of bij Koninklijk Besluit kan Onze Minister landen toevoegen of verwijderen van de bij deze wet behorende lijst.
	2. Een wijziging als bedoeld in het eerste lid geschied na overleg tussen de betrokken ministers van het Koninkrijk Zweden en de Bondsrepubliek Duitsland. Van een wijziging als bedoeld in het eerste lid wordt mededeling gedaan in het Staatsblad.

###Artikel 4

	1. Krachtens of bij Koninklijk Besluit kan Onze Minister een individuele transactie, die volgens deze wet verboden is, toestaan met als voorwaarden dat de transactie:
	
		a. direct noch indirect bijdraagt aan het schenden van mensenrechten;
		b. direct noch indirect een terroristische organisatie bevoorraadt of ondersteunt;
		c. niet zal bijdragen aan uitingen van autoritaire macht, zoals:
			i. het onderdrukken van de persvrijheid;
			ii. het onderdrukken van pluraliteit;
			iii. het in gevaar brengen van de rechtstaat;
			iv. het verwijderen van controle en evenwicht op het uitoefenen van macht.
		
	2. Een besluit als bedoeld in het eerste lid wordt al dan niet opnieuw genomen als de transactie herhaald wordt.

###Artikel 5

	1. De Tijdelijke Sanctiewet Saudi-Arabië komt te vervallen.
	
	2. De Sanctiewet Republiek Turkije 2019 komt te vervallen.

###Artikel 6

Deze wet treedt in werking direct na bekrachtiging door de Staten-Generaal.

###Artikel 7

Deze wet kan worden aangehaald als: Implementatiewet Europese afspraken omtrent het opschorten van de wapenhandel aan een aantal landen

###Lijst

- Republiek Cuba;
- Islamitische Republiek Iran;
- Republiek Zuid-Soedan;
- Syrische Arabische Republiek;
- Volksrepubliek China;
- Republiek van Turkije;
- Arabische Republiek van Egypte;
- Democratische Volksrepubliek Korea;
- Democratische Republiek Congo;
- Centraal Afrikaanse Republiek;
- Republiek Tsjaad;
- het Koninkrijk Saoedi-Arabië;
- Republiek Turkmenistan;
- Republiek Equatoriaal-Guinea;
- Republiek Tadzjikistan;
- Republiek Jemen;
- Republiek Oezbekistan;
- Staat Libië;
- Democratische Volksrepubliek Laos;
- Republiek Burundi;
- Staat Eritrea;
- Republiek Wit-Rusland;
- Koninkrijk van Bahrein;
- Republiek Guinee-Bissau;
- Republiek Sudan;
- Republiek Azerbeidzjan;
- Verenigde Arabische Emiraten;
- Republiek Djibouti;
- Islamitische Republiek Afghanistan;
- Republiek Kameroen;
- Bolivariaanse Republiek Venezuela;
- Republiek Kazachstan;
- Sultanaat van Oman;
- Socialistische Republiek Vietnam;
- Republiek Congo;
- Russische Federatie;
- Koninkrijk Eswatini;
- Republiek Guinee;
- Unie van de Comoren;
- Republiek Rwanda;
- Republiek Zimbabwe;
- staat Qatar;
- Republiek Niger;
- Federale Democratische Republiek Ethiopië;
- Koninkrijk Cambodja;
- Republiek van de Unie van Myanmar;
- Republiek Nicaragua;
- Republiek Gabon;
- Republiek Mozambique;
- Republiek Angola;
- Republiek Irak;
- staat Palestina;
- Staat Israël;
- Islamitische Republiek Mauritanië;
- Hasjemitisch Koninkrijk Jordanië;
- Staat Koeweit.

---
Deze wet is ingediend door /u/House_of_Farts namens de regering

##Memorie van Toelichting

In samenwerking met de Ministers van Buitenlandse Zaken van Duitsland en Zweden heeft het kabinet een overeenkomst opgesteld om de wapenhandel met landen die mensenrechten schenden, terroristen ondersteunen of een dictatuur zijn op te schorten. Middels dit voorstel wordt deze overeenkomst uitgevoerd.

Het kabinet ziet dit als een belangrijke stap om druk uit te oefenen op andere landen om de mensenrechten beter in acht te nemen. Nederland zal in ieder geval niet meer (in)direct bij te dragen aan deze schendingen met de levering van wapens. Nederland heeft zich altijd ingezet voor het welzijn van ieder mens wereldwijd en zal dat onder dit kabinet blijven doen. Het is goed om te zien dat Nederland en de Europese partners elkaar in deze doelstellingen kunnen blijven vinden.

De Sanctiewet Republiek Turkije 2019 en de Tijdelijke Sanctiewet Saudi-Arabië komen te vervallen aangezien er geen verdere sancties worden opgelegd in deze wetten, die niet ook in deze wet worden opgelegd.