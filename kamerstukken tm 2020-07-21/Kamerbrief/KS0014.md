## Kamerbrief aangaande start onderzoek Koningshuis 
 
###Kamerbrief aangaande start onderzoek Koningshuis

Datum: *02-04-2019*

Betreft: Aankondiging onderzoek Koningshuis

Geachte Voorzitter,

Middels deze brief wil ik de Kamer informeren over het starten van een onderzoek naar de kosten en baten van het Koningshuis. In samenwerking met het Ministerie van Financiën zal het Ministerie van Binnenlandse Zaken en Koninkrijksrelaties een onderzoek starten. Ik ben mijzelf ervan bewust dat ik eerder in debat1 heb aangegeven dat het Centraal Planbureau (hierna: CPB) het onderzoek zou gaan uitvoeren. Het is dus nu besloten om dat niet zo te doen, aangezien er op deze manier geen gevoelige informatie gedeeld hoeft te worden. In het betreffende debat vroeg de heer /u/TheJelleyFish mij hoe het onderzoek onpartijdig kon blijven. Aangezien ik toen antwoordde dat het CPB het onderzoek zou uitvoeren, maar dit dus niet zo is, zal ik deze vraag opnieuw beantwoorden.

Het onderzoek zal bestaan uit de volgende delen:

1. In kaart brengen van de kosten
2. In kaart brengen van de baten
3. Totaalberekening van de kosten en baten

In het onderzoek zullen officiële kosten en baten worden meegerekend die te verklaren zijn. Wanneer er een schatting wordt gemaakt, zal dit duidelijk worden gemaakt. Er worden geen aanbevelingen gedaan en de bronnen zullen worden vermeld. Het onderzoek zal dus goed te controleren zijn. Daarnaast kan ik onpartijdigheid van de kant van het Ministerie garanderen, aangezien het een indicatief onderzoek is. Het Ministerie heeft op dit moment nog geen mening over eventuele vervolgstappen. Ik hoop de vraag van de heer /u/TheJelleyFish hiermee voldoende te hebben beantwoord.

Ik kan in het huidige stadium nog geen uitspraken doen over de verwachte publicatiedatum van het onderzoek. Ik kan wel mededelen dat het rapport tijdig beschikbaar wordt gesteld aan de Kamer, alvorens er mogelijke vervolgstappen worden genomen.

In het debat aangaande het regeerakkoord1 vroeg de heer /u/Alfus mij herhaaldelijk naar de mogelijkheden die ik zie na het rapport. Ik heb daar steeds op geantwoord dat ik pas na het rapport uitspraken wil doen over mogelijke vervolgstappen die al dan niet worden genomen. Ik wil ook graag de mening van de Kamer horen over de uitslag van het onderzoek.

Mochten er vragen rijzen naar aanleiding van deze Kamerbrief, dan sta ik daar uiteraard voor open.

Getekend,

De Minister van Binnenlandse Zaken en Koninkrijksrelaties,

/u/House_of_Farts

---

##Ingediend door /u/House_of_Farts namens de regering

##De eerste lezing loopt tot 14-04-2019