## Kamerbrief aangaande CPB Rapport Woningbouw 
 
###Kamerbrief aangaande CPB Rapport Woningbouw

*28 maart 2019* 

Betreft: CPB rapport over woningbouw

Geachte voorzitter,

Op 25 maart 2019 kwam er een onderzoek van het Centraal Planbureau naar buiten over woningbouw. Middels deze Kamerbrief geef ik een reactie daarop. In het rapport^1 wordt benoemd dat gemeenten mee moeten profiteren bij woningbouw, omdat er anders niet genoeg prikkels zijn. Aangezien dit kabinet als speerpunt heeft om meer woningen te bouwen, zal er zeker worden gekeken naar de mogelijkheid om gemeenten te prikkelen voor woningbouw. Er moet natuurlijk zorgvuldig worden afgewogen welke stimulans het beoogde resultaat kan bereiken. Daarnaast worden er aanbevelingen gedaan om de beperkende rol van provinciën te verkleinen:

>Ze begrenzen het aantal woningen dat gemeenten mogen bouwen. Daaraan ligt vooral een vrees voor een gebrek aan lokale vraag ten grondslag – en in het bijzonder het gevaar van toekomstige leegstand. Deze vrees is echter in veel regio’s ongegrond, behoudens in de krimpgebieden. Volgens veel van de geïnterviewde partijen – zowel ontwikkelaars als corporaties en gemeenten – beperkt dit de beschikbaarheid van locaties voor nieuwbouw.

In dit citaat komt naar voren dat de rol van provinciën de woningbouw beperkt, waar dit vaak niet nodig is. Het kabinet deelt wel de zorgen voor leegstand, juist in die krimpgebieden. Daarom zal het kabinet ook bij het afwegen van de opties omtrent prikkels voor gemeenten kijken hoe zij ervoor kan zorgen dat er niet gebouwd wordt, waar dit niet zou moeten. Wanneer de prikkels te groot zijn, kan ervoor worden gezorgd dat ook in krimpgebieden meer gebouwd gaat worden. Dit is niet de bedoeling en zal leegstand creëren.

>Om nationale doelstellingen op het gebied van woningbouw te borgen is het vergroten van de rol van het Rijk ook een optie. Het Rijk is niet per definitie beter op deze taak toegerust dan provincies, maar als vanuit de landelijke politiek de wens bestaat om de betaalbaarheid van woonruimte te verbeteren, is dit een optie die kan worden verkend. Dit kan bijvoorbeeld door op regionaal niveau ambities voor de woningbouw op te stellen, die decentrale overheden nader moeten invullen. Zo wordt een nationaal probleem waarop de Rijksoverheid door het publiek wordt aangekeken – de woningschaarste – op nationaal niveau opgepakt, maar wordt de kennis van lagere overheden over lokale omstandigheden nog steeds benut.

Als alternatief voor de provinciën vraagt het CPB om meer sturing vanuit het Rijk. Aangezien ik zeker het nut hiervan inzie zal het ministerie van BZK ook nauw betrokken raken met de bouw van nieuwe woningen. Het Rijk zal de invulling van de plannen overlaten aan de gemeenten, maar zal meer betrokken raken bij het opstellen van doelen. De rol van de provincie zal bewaard blijven, maar er zal dus wel meer samenwerking komen. Er zal worden onderzocht hoe de gemeenten beter geprikkeld kunnen worden voor deze projecten.

Daarnaast wordt in het CPB rapport aandacht besteed aan het versnellen van het planproces. Het kabinet ziet dit zeker zitten, aangezien er een tekort is aan productiecapaciteiten bij de leveranciers. Door de processen te versnellen zullen er meer projecten kunnen worden uitgevoerd. Het kabinet heeft besloten om de aanbevelingen uit het CPB rapport over te nemen en het gesprek aan te gaan met de betrokken partijen, zodat het woningbouwproces soepeler en sneller kan worden doorlopen.

Getekend,

De Minister van Binnenlandse Zaken en Koninkrijksrelaties,

/u/House_of_Farts

---

##Ingediend door /u/House_of_Farts namens de regering

##De eerste lezing loopt tot 11-04-2019