## Kamerbrief aangaande nepleerlingen 
 
###Kamerbrief aangaande nepleerlingen
*Datum: 8-2-2019*

Geachte Voorzitter,

Het kabinet heeft kennisgenomen van een artikel^[1] waarin wordt beschreven dat er zogenaamde ‘nepleerlingen’ werden gebruikt voor een documentaire van RTL. Het doel van deze ‘nepleerlingen’ was om, volgens een producent van Vincent TV, ‘door de ogen van deze nieuwkomers het dagelijks leven op een middelbare school kunnen vastleggen. Door de ogen van nieuwkomers, voor wie niets vanzelfsprekend is, krijgen we een beter beeld van wat zich werkelijk afspeelt op de school.^[2] Zowel de leerlingen als de docenten werden hierover niet geïnformeerd, wat uiteindelijk leidde tot een hoop frustratie en ongenoegen toen de docenten hier achter kwamen, via nepprofielen op social media. Ook zegt een leraar dat, ‘Sommige leerlingen werden drie of vier keer gevraagd of ze toch niet gefilmd mochten worden. Ze werden onder druk gezet.’

Het kabinet is enorm geschokt over deze gang van zaken op het Christelijk Lyceum Veenendaal (CLV), aangezien de schoolleiding hiervan op de hoogte was en met deze acties de sociale veiligheid van leerlingen heeft aangetast. Op vrijdag 8 februari is door het naar buiten komen van dit verhaal een grimmige sfeer ontstaan op het CLV, waardoor zelfs de school eerder gesloten is, vanwege ‘veiligheidsredenen’.

Vanwege deze feiten heeft het kabinet besloten om het CLV en deze gang van zaken te laten onderzoeken door de Inspectie van het Onderwijs, vanwege het beschadigen van de sociale veiligheid op het CLV en mogelijke privacyschendingen. Daarnaast zal het Commissariaat voor de Media gaan onderzoeken in hoeverre de leerlingen goed beschermd waren tijdens het maken van dit programma en in hoeverre de regels hierover zouden moeten worden aangepast.

Getekend,

Minister /u/HiddeVdV96, Onderwijs, Cultuur en Wetenschap

---

**[1]**: https://nos.nl/artikel/2271050-nepleerlingen-veenendaalse-school-moesten-inkijkje-in-geheim-leven-bieden.html

**[2]**: https://www.volkskrant.nl/nieuws-achtergrond/rtl-4-plaatste-nepleerlingen-op-school-voor-documentaireserie~bcdd9999/

---

##Ingediend door /u/HiddeVdV96 namens de regering

##De eerste lezing loopt tot 14-01-2019

---

##Correctie: KS0006