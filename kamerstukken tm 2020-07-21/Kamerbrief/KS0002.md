## Kamerbrief aangaande versterkingen ABC eilanden (M0005) 
 
###Kamerbrief aangaande versterkingen ABC eilanden [(M0005)](https://reddit.com/r/RMTK/comments/9xaw30)

Geachte voorzitter,

Er is nu al een langere tijd een instabiele politieke situatie in Venezuela, welke een negatieve invloed heeft op de veiligheidssituatie in die regio, alsook gevolgen kan hebben voor de nabijgelegen eilanden Aruba, Bonaire en Curaçao (ABC-eilanden). Als de situatie escaleert, zullen in de huidige toestand de ABC-eilanden zeer kwetsbaar zijn voor eventuele aanvallen. Deze situatie overwegende, heeft het ministerie van Defensie en Ontwikkelings- samenwerking zich verdiept in mogelijke oplossingen en maatregelen om extra veiligheid en bescherming te bieden. Het liefst zouden we dit diplomatisch willen uitwerken met Venezuela, maar mocht dit geen uitkomst bieden, dan is het nodig dat de eilanden zich kunnen verdedigen.

Bij deze wil ik aan u verklaren dat de veiligheid van zowel de inwoners van de ABC-eilanden, als die van Sint Maarten, Sint Eustatius en Saba van groot belang is voor Nederland, en zal dus elke mogelijke maatregel getroffen worden om deze zo goed mogelijk te behouden. We kunnen niet langer toestaan dat de eilanden aan hun lot worden overgelaten, en we zullen dus per direct de manschappen van Caribisch Nederland versterken.

In samenwerking met de Nederlandse en Caribische Marine, Landmacht, Kustwacht, Douane, politie en justitie, zal een missie gestart worden om de veiligheid te garanderen rond de Caribische eilanden. Om de huidige bezetting van de eilanden te versterken, zal een detachement van 500 mensen overzees worden ingezet, om niet alleen de defensie, maar ook de grenscontrole en verwerking van asielzoekers te bevorderen. Daarbij zal de volgende marinevloot gestuurd worden voor de bescherming van de wateren in het gebied: twee duikvaartuigen, één ondersteuningsvaartuig voor de kustwacht, twee LC-fregatten en één mijnenjager. Deze versterkingen zullen toegezegd worden aan de Commandant der Zeemacht in het Caribisch Gebied.

De versterkingen zullen in de loop van januari 2019 mobiliseren, en ter plaatse zal de organisatie geregeld worden. Zodra de versterkingen operationeel zijn, zal de grensbewaking worden opgevoerd en de verwerking van asielzoekers worden versneld.

Bij deze hoop ik u voldoende geïnformeerd te hebben.

Getekend,

/u/Arnie15, Minister van Defensie en Ontwikkelingssamenwerking

---

##[Bijlage: M0005](https://reddit.com/r/RMTK/comments/9xaw30)
##  
##Ingediend door /u/Arnie15 namens de regering.
##De eerste lezing loopt tot dinsdag, 25-12-2018.
