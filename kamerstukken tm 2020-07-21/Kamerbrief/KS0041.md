## Kamerbrief over de vorderingen van de klimaatplancommissie 
 
##Kamerbrief over de vorderingen van de klimaatplancommissie

*Datum: 10-11-2019*

Geachte Voorzitter,

Jammer genoeg is er nog niet zo veel voortgekomen uit de klimaatplancommissie als ik had gehoopt. Twee partijen hadden langere tijd geen lid in de commissie zitten. Na navraag en bijsturen zijn deze problemen nu opgelost. Ook is een lid op mijn verzoek vervangen door een ander partijlid. Alle partijen hebben nu één vertegenwoordiger in de onderhandelingen. Ook het kabinet heeft ministers die in de commissie zitten.

Van de voorstellen komen de meeste vanuit de coalitie en in mindere mate van de BRV. Ook de later aangesloten ACB heeft een goed aantal voorstellen gedaan. De andere partijen hebben jammer genoeg ten tijde van het schrijven geen voorstellen gedaan. Ik roep de leden die niet in de commissie zitten dan ook op om voorstellen voor te leggen aan het commissielid van hun partij.

Uit onderzoek naar de partijprogramma’s bleek er vrij weinig overlap te zijn tussen verschillende partijen. Dit maakt het natuurlijk moeilijk om tot oplossingen te komen. Dit kan mede een oorzaak zijn voor de ontstane vertraging. Toch ben ik hoopvol gestemd over de huidige stand van zaken. Na het bijsturen en een verandering in het ledenbestand hebben er een aantal veranderingen plaatsgevonden. Zo zijn er in een korte tijd veel nieuwe voorstellen gedaan. Ook lijken partijen nu bereid samen te werken en compromissen te sluiten. Door alle maatregelen in een keer vast te leggen voor meerdere kabinetten, en als leidraad voor de kamer is het ook makkelijker om te onderhandelen, al is dit nog niet echt nodig gebleken.

Zoals ik eerder al zei, vanwege de vertraging is er gekozen voor een iets andere aanpak. De leden hebben tot dinsdag (12-11-2019) om ideeën te overleggen (al zal deze termijn indien niet anders aangekondigd worden verlengd), daarna zal het kabinet het plan afmaken en deze voorleggen ter commentaar aan de commissie. Dit betekent wel dat er mogelijk niet voor alle maatregelen een meerderheid in de kamer zal zijn en dat niet alle ideeën zullen worden doorgevoerd en er dus een tekort zou kunnen komen. Dit heeft niet mijn voorkeur, maar vasthouden aan de huidige lijn zou er voor zorgen dat we voor volgend jaar geen klimaatplan zouden hebben. Dit terwijl dan de eerste periode ingaat (2020-2025). Om dit probleem op te lossen is er voor gekozen om een kleine marge te nemen in de plannen. Dit doen we door meer maatregelen op te nemen dan strikt noodzakelijk die alleen worden doorgevoerd indien er anders een tekort dreigt.

In de hoop u en uw kamer voldoende geïnformeerd te hebben.

Getekend,

/u/123ricardo210

Minister voor Transities en Innovatie

---

###Ingediend door /u/123ricardo210 namens de regering

###De eerste lezing loopt tot en met 21-11-2019