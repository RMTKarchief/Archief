## Kamerbrief aangaande aangenomen motie M0129 
 
##Kamerbrief aangaande aangenomen motie M0129 
 
 *Datum: 18-12-2019*

Geachte Voorzitter,

Tot mijn genoegen is motie M0129 omtrent het opruimen van korrels van koolstofgranulaat op Schiermonnikoog [1] door uw kamer aangenomen. Middels deze kamerbrief wil ik toelichten welke stappen mijn departement zal nemen om dit ecologische probleem zo snel mogelijk op te lossen.

Het kabinet zal er alles aan doen om de granulaatkorrels voor de start van het broedseizoen, van 15 april tot 15 juli [2], opgeruimd te hebben, zodat de vogels in alle rust kunnen broeden.

Met zogenoemde klepelzuigers, machines die de bovenlaag van de grond opzuigen en afvoeren, werd langs de dijkrand reeds 70 procent van de aanwezige korrels opgeruimd. De meeste korrels zijn echter op de stranden terecht gekomen en hier mogen de klepelzuigers niet worden ingezet vanwege schade aan de gevoelige bodem.

Op de stranden langs de Noordzee, in de provincies Noord-Holland en Zuid-Holland, worden echter wel zogenoemde beachcleaners gebruikt om de stranden te reinigen. Deze methode schraapt niet, zoals bij de klepelzuiger wel het geval is, een al te dikke laag van het strand. Dit levert dus minder schade op aan het strand en kan mijns inziens ook op Schiermonnikoog worden ingezet.

Ik heb ingeschat, op basis van een enigszins vergelijkbaar project [3], dat het opruimen ongeveer â‚¬46.000,- zal gaan kosten [4]. Deze kosten zullen verhaald worden op rederij MSC. Het kan niet zo zijn dat de vervuiler hier niet financieel voor hoeft op te draaien.

Getekend,

/u/LucasV98

Minister van Klimaat en Infrastructuur

---

Bronnen:

**[1]**: https://www.reddit.com/r/RMTK/comments/e4zuxw/m0129_motie_omtrent_het_opruimen_van_korrels_van/

**[2]**: https://www.vvvschiermonnikoog.nl/nationaal-park/beheer-nationaal-park/natuurmonumenten

**[3]**: https://www.omroepwest.nl/nieuws/2272888/Schoonmaken-strand-kost-18-000-euro-per-dag

**[4]**: https://docs.google.com/spreadsheets/d/1QJfuk8IWGZSrPwSw6a7mqqKO4HCCPXRsFmg6nyJDggI/edit?usp=sharing

---

###Deze kamerbrief is ingediend door /u/LucasV98 namens de regering

###De eerste lezing loopt tot 21-12-2019