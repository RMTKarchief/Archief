## Kamerbrief aangaande verzoek aan Permanent Hof van Arbitrage 
 
##Kamerbrief aangaande verzoek aan Permanent Hof van Arbitrage

*Datum: 16-7-2019*

Geachte Voorzitter,

Ik wil hierbij de Kamer informeren dat de Amerikaanse en Canadese overheden het Nederlandse Kabinet hebben geïnformeerd over een grensgeschil tussen beide landen, en Nederland hebben verzocht om te dienen als onafhankelijke bemiddelaar via een Tribunaal van het Permanente Hof van Arbitrage in het Vredespaleis in Den Haag.

Onder de regels van het Hof van Arbitrage dient de Nederlandse Minister van Buitenlandse Zaken als Voorzitter te dienen van het Tribunaal, en na gesprekken met de Amerikaanse Minister van Buitenlandse Zaken hebben we afgesproken (ook ter uitvoerbaarheid binnen de Model-Wereld) dat ik twee extra leden zal benoemen tot dit Tribunaal.

In de praktijk zal dit Tribunaal als volgt gaan werken: Vertegenwoordiging van zowel Canada als Amerika zullen een lijst met verzoeken en claims aangaande het grensgeschil aanleveren, samen met motivatie om hun claim kracht bij te zetten. Het Tribunaal krijgt kansen om vertegenwoordigers van beide landen te ondervragen over de claims, en schrijft een eindoordeel over de zaak.

Onze hoop is hiermee een eerste stap te zetten naar niet alleen betere coöperatie tussen de verschillende Model Regeringen, maar het dient ook als test om vergelijkbare conflicten op te lossen.

Getekend,

/u/Der_Kohl

Minister van Buitenlandse Zaken

---

Meta: Geïnteresseerde leden van RMTK, maakt niet uit voor positie, partij of ervaring, kunnen zich bij mij aanmelden, waarna ik twee leden zal selecteren voor dit Tribunaal

---

###Ingediend door /u/Der_Kohl namens de regering

###De eerste lezing loopt tot 19-07-2019