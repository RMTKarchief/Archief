## Kamerbrief ter reactie op M0016 over het inburgeringsproces 
 
###Kamerbrief ter reactie op M0016 over het inburgeringsproces

*Datum: 13-02-2019*

Geachte Voorzitter,

Het kabinet heeft M0016: Motie tot het veranderen van het inburgeringsproces^[1] met goede moed ontvangen. Deze motie verzoekt de regering drie zaken, namelijk: 1. een invoering van een programma van toetsing en afsluiting voor inburgeringsplichtigen; 2. een hervorming van het inburgeringsexamen zodat het meer gericht is op de praktijk; 3. meer steun aan migranten die niet in staat zijn zelfstandig hun inburgering te regelen.

Punt 1: Op dit moment staan er in artikel 3.9, tweede en derde lid van het Besluit Inburgering^[2] de onderdelen die getoetst worden in een inburgeringsexamen, namelijk: a. leesvaardigheid; b. luistervaardigheid; c. schrijfvaardigheid; d. spreekvaardigheid; e. kennis van de Nederlandse maatschappij (KNM); f. oriëntatie op de Nederlandse arbeidsmarkt (ONA).

In het Reglement Inburgeringsexamen^[3] staan ook de tijden aangegeven, namelijk: - leesvaardigheid; 65 minuten - luistervaardigheid; 45 minuten - schrijfvaardigheid; 35 minuten - spreekvaardigheid; 35 minuten - kennis van de Nederlandse maatschappij; 45 minuten

Vanwege deze informatie lijkt het mij niet nodig om een programma van toetsing en afsluiting te creëren voor deze inburgeringsexamens, omdat deze informatie al bekend en toegankelijk is.

Punt 2: De onderdelen Luistervaardigheid en KNM zijn op dit moment al toegespitst op de praktijk, bij het onderdeel Luistervaardigheid moet de kandidaat vragen beantwoorden over werk, opleiding en het dagelijks leven. Het onderdeel KNM bestaat uit weer zeven onderdelen: - Nederland: geografie, vervoer en wonen; - Geschiedenis; - Staatsinrichting, politiek en grondwet; - De Nederlandse taal en het belang van het leren ervan; - Opvoeding en onderwijs; - Gezondheidszorg; - Werk en inkomen.

Aangezien voornamelijk de laatste vier onderdelen van het onderdeel KNM bestaan uit onderdelen die relevant zijn voor het functioneren in de maatschappij, lijkt mij op dit moment het ook voldoende te hebben gewaarborgd, maar ik zal het onderwerp ook doorspelen naar DUO, die over de inhoud van het examen gaan.

Punt 3: Op dit moment worden de colleges van burgemeester en wethouders van een gemeente verplicht om mensen die asiel hebben gekregen in Nederland te begeleiden in hun inburgering.^[4][5] Ik zal hierop toezien dat de colleges hier voldoende actie op ondernemen en hier ook voldoende middelen voor beschikbaar hebben. Mocht dit niet het geval zijn, dan zal ik uiteraard hierop actie ondernemen en uw Kamer hiervan op de hoogte stellen.

Getekend,

Minister /u/HiddeVdV96, Onderwijs, Cultuur en Wetenschap

---

**[1]**: https://www.reddit.com/r/RMTK/comments/acgtkp/m0016_motie_tot_het_veranderen_van_het/

**[2]**: https://wetten.overheid.nl/BWBR0020674/2018-11-14#Hoofdstuk3_Paragraaf2_Artikel3.9

**[3]**: https://www.inburgeren.nl/images/examenreglement.pdf

**[4]**: https://wetten.overheid.nl/BWBR0020611/2018-07-28/#Hoofdstuk5a

**[5]**: https://wetten.overheid.nl/BWBR0020674/2018-11-14#Hoofdstuk5

---

##Ingediend door /u/HiddeVdV96 namens de regering

##De eerste lezing loopt tot 23-02-2019