## Kamerbrief aangaande diverse moties betreffende K&N 
 
##Kamerbrief aangaande diverse moties betreffende K&N

*Datum: 21-7-2019*

Geachte Voorzitter,

Met deze kamerbrief zal ik een poging doen om de kamer een reactie te geven vanuit de regering op de moties M0095-M0098. 

###M0095 Motie over datalek RDW.

Deze motie verzoekt de regering om onderzoek te doen naar de staat van de veiligheid van persoonlijke gegevens binnen gemeenten en overheidsinstanties en ‘zo nodig maatregelen te nemen om deze staat te verbeteren en hier verslag van te doen aan de kamer’. Dit onderzoek is inmiddels opgestart en heeft natuurlijk tijd nodig om de omvang van het probleem te kunnen bevatten, waarop dan gepaste antwoorden kunnen worden gegeven. grondigheid is gebaat bij dit onderzoek, gezien de ernstige stelselmatige inbreuken van privacy bij het RDW. Om de staat van veiligheid van elke afzonderlijke gemeente en overheidsinstantie te onderzoeken vergt een ontwikkeling van een gemeenschappelijke methodologie en referentiekader. Ik zal mij ervoor inzetten dat bij de uitvindingen van het uiteindelijke rapport van het onderzoek aanbevelingen voor verbetering worden meegenomen, daar dit per instantie en gemeente vaak op maatwerk berust. Ik verwacht dat dit onderzoek plus voorbereiding en mogelijke aanbevelingen voor oplossingen minstens twee jaar gaat innemen, mede door de aanzienlijke omvang van het onderzoek.Daar het onderzoek nog niet afgelopen is, lijkt het mij voorbarig om hierop vooruit te lopen.

###M0096 Motie over datalek RDW

Deze motie verzoekt de regering om in samenwerking met de RDW te kijken naar mogelijkheden om de database beter te beveiligen. Ik kan mededelen dat de overleggen tussen het ministerie van K&N en het RDW gaande zijn. Hieruit is al gebleken van een grote bereidheid van het RDW om ervoor te zorgen dat de database tijdelijk bij het ministerie onderbracht wordt, om voorlopig verder misbruik te voorkomen. Ook is er via een communicatie met de werknemers een duidelijk gedragsplan opgesteld die uitlijnt wat verantwoord datagebruik is, en hoe werknemers om moeten gaan met data. Hieronder valt de verandering dat werknemers geen toegang meer hebben tot niet-noodzakelijke gegevens. Er is een aanbeveling vanuit het ministerie gegaan naar het RDW m.b.t compartimentalisatie van kennis en het introduceren van overzieners die door werknemers aangesproken moeten worden mochten er problemen ontstaan. Het RDW is onderhand bezig met het implementeren van deze veranderingen.

###M0097 Motie tot evaluatie van energieopslagmethoden

Een andere motie, een ander karakter. Deze motie verzoekt de regering om de mogelijkheden van electriciteitsopslag te evalueren en hierop in te spelen. Mijn voorganger heeft de toezegging gedaan om de wensen van LL en de ACB mee te nemen in de uitwerking van deze motie. Om CO2-uitstoot terug te dringen moet ook gekeken worden naar het vlak van de energieopwekking. Groene energie is nu eenmaal instabieler dan energie gewonnen uit fossiele bronnen, de sociale neveneffecten daargelaten. Groene energie kan echter stabieler worden door het aanbieden van energieopslag om de excessen en tekorten tot op een stabielere koers terug te halen. Er zijn echter vragen te stellen bij de effectiviteit en kostenefficiëntie van opvang middels bedrijven, zoals uit het debat bleek. Uit het debat is echter onvoldoende gebleken hoe de andere partijen hierover denken, en ik zal graag proberen om de stemming van de Kamerleden nogmaals te peilen om een bredere inbreng te kunnen bieden d.m.v. een debat met het doel om naar een wetsvoorstel toe te werken. Dit wetsvoorstel met als doel om juist op de mogelijkheden van electiciteitsopslag in te spelen. Er zal echter tussen dit debat en wetsvoorstel een tijd zitten om te evalueren wat de mogelijkheden van electiciteitsopslag zijn. Ik vraag de kamer om begrip hiervoor. Ik zal in dit debat ook de vraag opwerpen of wij misschien niet moeten denken aan ook een andere energievraag, waar bijvoorbeeld (zeer ruw) automatische wasmachines draaien tijdens dalperioden en zichzelf uitschakelen tijdens piekperiodes. Ik vraag dan ook het omdenken van de kamer op dit vlak. Het is dus misschien een idee om niet alleen de opwekking van groene stroom, maar ook de vraag ernaar op elkaar af te stemmen. Hierbij zal ook gevraagd worden of decentrale opslag passend moet worden gemaakt aan aanbod van groene energie of vraag aan deze groene energie.

###M0098 Motie tot onderzoek doen naar een gezamenlijk Nederlands-Vlaams OV-netwerk

Deze motie verzoekt mij om na te vragen bij de Vlaanderen naar een gezamenlijk onderzoek naar een bredere samenhang van de afzonderlijke OV-netten als het gaat om openbaar vervoer anders dan treinverkeer. Dit biedt natuurlijk ook nevenkansen wat krimpregio’s en leefbaarheid betreft, om nog maar niet te spreken van de bevordering van het woon/werkverkeer en duurzaamheid. Verder verzoekt de motie om bij de federale regering van België navraag te doen naar een gezamenlijk onderzoek rondom een bredere samenhang van afzonderlijke treinnetten. Mijn antwoord op beide verzoeken is: Ik heb de vraag bij de relevante autoriteiten neergelegd, en wacht op een antwoord. Zodra er een positief antwoord is afgegeven op één van de twee verzoeken worden aanstalten gemaakt om samen te kijken in overleggen naar de mogelijkheden van een bredere samenhang van afzonderlijke netten, benadrukkend op de wenselijkheid van de mogelijkheden voor beide partijen. Het zou niet gepast zijn om verder op de zaken vooruit te lopen. Ook zal ik proberen om de minister van BuZa hierbij te betreffen, daar de expertise van hem en zijn ministerie een waardevolle toevoeging heeft op dit vlak.

Ik hoop de kamer hiermee voldoende te hebben geïnformeerd.

Getekend,

/u/LordAverap

Minister van Klimaat en Natuur

---

###Ingediend door /u/LordAverap namens de voormalige regering

###De eerste lezing loopt tot en met 25-10-2019