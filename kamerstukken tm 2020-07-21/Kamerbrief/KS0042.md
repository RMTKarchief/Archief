## Kamerbrief ter reactie op aangenomen moties (0117-0121) 
 
##Kamerbrief ter reactie op aangenomen moties (0117-0121) 
 
 *Datum: 14-11-2019*
	
Geachte Voorzitter,
	
Het kabinet heeft kennis genomen van het aannemen van een vijftal moties. Hierop zal ik namens het kabinet reageren. 
	
Motie 0117 /u/LordAverap c.s. omtrent een bindend correctief referendum.
In het debat hierover heb ik uitvoerig behandeld waarom het kabinet geen heil ziet in het invoeren van een bindend correctief referendum. Aan het einde van dit debat bleven veel van mijn zorgen over referenda bestaan en vragen over die zorgen kon de heer LordAverap niet beantwoorden. Ik zal nu voor de volledigheid nog even de problemen die het kabinet ziet met referenda opsommen. Ten eerste heb ik een probleem met het feit dat referenda vooral interessant zijn voor het kamp die de aanvraag doet. Er zal vooral campagne worden gevoerd door de aanvragers. Het is echter ook van belang dat de andere kant van de zaak goed belicht wordt. Wie gaat die financieren? Waarom zou je geld er insteken, als het toch niet jouw directe verantwoordelijkheid is? Daarnaast is er een groot risico op, al dan niet expres, misleidende campagnes. Hierdoor wordt de uitslag van het referendum onbetrouwbaar. Daarnaast zet ik vraagtekens bij het bindende karakter. Hoelang blijft de uitslag van het referendum bindend? Er werd geopperd dat referenda de uitkomst zouden zijn bij een politieke stilstand te voorkomen. Dit betwijfel ik, aangezien het een correctief referendum betreft. De politiek moet dus eerst tot een gezamenlijke oplossing komen op de lastige thema's. Die oplossingen moeten dan daarna weer ongedaan worden gemaakt. Het versimpelt dus niet de politieke besluitvorming, maar maakt die juist gecompliceerder. Het kabinet gaat deze motie links laten liggen. Wel zijn wij bereid om naar andere vormen te kijken om het volk, met name de jeugd, meer te interesseren in de politiek. Misschien dat een soort simulatie op sociale media een idee is.
	
Motie 0118 /u/Hans-Wiegel c.s. tot het maken van een vrije dag van Bevrijdingsdag
Inmiddels heeft het kabinet een onderhandeling gestart met zowel de indiener als andere oppositiepartijen om te komen tot een uitvoering van deze motie, waarin ook het door ontwikkelen en gedeeltelijk laten vervallen van de Winkeltijdenwet, de Zondagswet en de Algemene Termijnenwet onder valt. Ik hoop hiertoe binnen enkele weken gezamenlijke voorstellen te kunnen doen aan de Kamer. Het kabinet is dus, in samenwerking met de oppositie, aan het werk om deze motie uit te voeren.
	
Motie 0119 /u/Alfus c.s. tot toevoeging telecommunicatiebedrijven van de Volksrepubliek China op de lijst van W0007-I
Deze motie verzoekt de regering om meerdere zaken. Het eerste verzoek, omtrent de lijst wet digitale bescherming Diplomaten en Ambassadeurs, wordt ingewilligd. Het tweede verzoek, het weren van de telecommunicatiebedrijven uit alle andere departementen, gaat iets lastiger worden, maar het kabinet gaat wel onderzoek doen naar de mogelijkheden. Het kabinet erkent de problemen en de veiligheidsrisico's en gaat aan de slag om binnen de ministeries en overheidsinstanties te kijken naar de mogelijkheden om de risico's te beperken. Het laatste verzoek, over het 5G-netwerk, is al onderdeel van het kabinetsbeleid, stond ook al in het regeerakkoord, en wordt dus ingewilligd.
	
Motie 0120 /u/th8 c.s. tot de aanpak van intensieve veehouderij
Het kabinet ziet de ernst van de stikstofcrisis en ziet het inkrimpen van de veestapel als een noodzakelijk onderdeel van de noodzakelijke oplossing. Het kabinet gaat graag verder in gesprek met de indiener om te kijken naar de precieze uitvoering van de motie en om te kijken welke aanvullende maatregelen worden gesteund om de stikstofcrisis op te lossen.
	
Motie 0121 /u/LucasV98 c.s. aangaande het opschorten van het kandidaat-lidmaatschap voor de Europese Unie van de Republiek Turkije
Turkije is op dit moment gevaarlijk bezig in SyriÃ«. Verschillende Europese landen, waaronder Nederland, hebben of zijn in het proces van het heffen van sancties. Of een onderdeel daarvan het opschorten van het kandidaat-lidmaatschap van Turkije moet worden, betwijfel ik. Het lijkt mij geen goed idee om Turkije volledig van ons te verzetten. Uiteindelijk moet er weer gewerkt worden aan een goede relatie met Turkije, daar zij veel voor ons kunnen betekenen. Desalniettemin erkent het kabinet dat Turkije op dit moment een aantal serieuze dreigingen opzet, waartegen wij ons wel moeten verzetten. Ik ga met de EU-partners in gesprek over de situatie en daar zal ik ook het aannemen van deze motie ter sprake brengen en polsen wat de andere regeringsleiders daarvan vinden.
	
Ik ben zeer te spreken over de mogelijkheden tot samenwerking die voorkomt uit deze moties en ik hoop dat de oppositie de handreiking aanneemt om hierover verder in gesprek te gaan.
	
Getekend,

/u/House_of_Farts

De Minister-President,

Minister van Algemene Zaken,
	
---

###Deze kamerbrief is ingediend door /u/House_of_Farts namens de regering

###De eerste lezing loopt tot 22-11-2019