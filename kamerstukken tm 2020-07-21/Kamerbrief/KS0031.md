##Kamerbrief aangaande recente zaken Financiën 
 
*Datum: 6-8-2019*

Geachte Voorzitter,

Ik schrijf uw Kamer om haar te informeren over verschillende, recente zaken. Deze bestaan uit:

- Het aannemen van M0081 TheJelleyFish c.s. tot versimpeling belastingsysteem.
- Brexit
- Voordragen Kristalina Georgieva als voorzitter van het IMF

Het kabinet heeft kennis genomen over het aannemen van motie 0081 /u/TheJelleyFish tot versimpeling belastingsysteem. Het stemadvies vanuit het kabinet was neutraal. Nu deze motie is aangenomen ben ik voornemens om deze uit te voeren. Het ministerie van Financiën zal een onderzoek uitvoeren. Wanneer dit onderzoek uitgevoerd en gepresenteerd kan worden durf ik nog niet te zeggen. Op dit moment is het ministerie druk bezig met, onder andere, het uitwerken van de Miljoenennota. Helaas zal de uitvoering van deze motie op zich moeten laten wachten, maar het ministerie staat positief tegenover deze motie.

Het NRC kwam 24 juli jongstleden naar buiten met een artikel waarin werd gesproken over een vergrote kans op uittreding uit de Europese Unie door het Verenigd Koninkrijk zonder overeenkomst, nu Boris Johnson Minister-President is geworden. Dit kabinet heeft er geen geheim van gemaakt dit scenario te willen voorkomen. Wij steunen de Europese Unie en hopen dat er de overeenkomst die er nu ligt ook door de Britten wordt geaccepteerd. Wij staan achter de Europese onderhandelaars en wensen hen en premier Johnson succes. Desalniettemin moet Nederland zich voorbereiden op een Brexit, ook als deze zonder overeenkomst zal plaatsvinden. Verschillende instanties zijn bezig met de voorbereidingen en er wordt nog gekeken of er meer geld moet vrijkomen om deze maatregelen goed uit te kunnen voeren. Het kabinet houdt rekening met alle mogelijke scenario's en zal erop toezien dat de instanties voorbereid zijn op de Brexit, met of zonder deal.

Vrijdag 2 augustus werd Kristalina Georgieva voorgedragen door de Europese ministers van Financiën voor de voorzitter van het Internationaal Monetair Fonds. Ondanks dat het kabinet oorspronkelijk voorkeur gaf aan Jeroen Dijsselbloem, hebben wij veel vertrouwen in Georgieva als voorzitter van het IMF. Wij steunen haar en hopen dat ook de Verenigde Staten groen licht geven voor haar benoeming. Georgieva staat bekend als een voorvechter van gendergelijkheid en voor de strijd tegen klimaatverandering. Dit heeft zij laten zien in haar functie als vicepresident bij de Wereldbank en wij hopen dit terug te zien bij het IMF.

Getekend,

/u/House_of_Farts

Minister van Financiën

---

###Ingediend door /u/House_of_Farts namens de regering