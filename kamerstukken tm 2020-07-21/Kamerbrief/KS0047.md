## Kamerbrief aangaande toelichting Miljoenennota 2020 betreffende Klimaat en Infrastructuur 
 
##Kamerbrief aangaande toelichting Miljoenennota 2020 betreffende Klimaat en Infrastructuur 
 
 *Datum: 08-12-2019*

Geachte Voorzitter,

Naar aanleiding van de op 8 december j.l. gepresenteerde Miljoenennota 2020 wil ik middels deze brief de zienswijze van dit kabinet en mijn departement geven op de genoemde kamerstukken welke vallen onder het departement Klimaat & Infrastructuur. Dit betreft de kamerbrieven KS0035, KS0036, KS0038, KS0039 en KS0041.
Te beginnen met KS0035, KS0038 en KS0041 aangaande het Klimaatplan [1][2][3]. Mijn voorganger, /u/123ricardo210, was begonnen met het opstellen van een Klimaatplan. Het lijkt mij verstandig om dit plan verder vorm te geven en zie daarom graag de tot nu gemaakte stukken van mijn voorganger(s) en tegemoet. Het is belangrijk om een robuust klimaatplan te vormen waar een kamermeerderheid achter staat.
Betreffende KS0036 aangaande diverse infrastructurele moties [4], wil ik benadrukken dat dit kabinet fors gaat investeren in verbetering voor zowel verkeer over de weg als over het spoor. Dit kabinet zal investeren in onder andere de realisatie van HSL-Oost, welke van Amsterdam, via Utrecht en Arnhem, naar de Duitse grens loopt. Daarnaast zal er een fonds worden opgericht welke regionaal en regionaal grensoverschrijdend spoorvervoer zal stimuleren.
Betreffende KS0039 aangaande diverse moties K&N [5]. 
Ten eerste de moties betreffende het datalek bij de RDW. Privacygevoelige gegevens dienen goed beveiligd te zijn tegen onrechtmatig gebruik. Dit geldt met name voor overheidsinstanties, omdat de overheid het vertrouwen van de burgers niet moet schaden. Toegang tot bepaalde gegevens dient beperkt ze worden tot een zo kleine groep werknemers van de betreffende overheidsdienst. 
Ten tweede de motie betreffende de evaluatie van energieopslagmethoden. De vraag naar elektriciteit neemt nog steeds toe en zal de komende jaren ook verder toenemen. Dit zal voor een grotere belasting van het net zorgen. Daarnaast zorgt de productie van wind- en zonne-energie voor een groter aanbod op het net, welke groter is dan de vraag op dat moment. Door middel van energieopslag om bijvoorbeeld energie van lokale zonneparken op te slaan, wordt het hoofdnet ontlast. Mogelijke vormen van energieopslag zijn accu’s, waterstofcellen en hoogteverschil. Oplossingen bedenken om het net te ontlasten zullen een belangrijk onderdeel worden om de toenemende vraag aan elektriciteit op te kunnen vangen. 
Ten derde de motie betreffende een Nederlands-Vlaams OV-netwerk. Ik sta positief tegenover deze motie en zie ook kansen om een Beneluxspoor op te zetten om zo de landen van de Benelux ook per spoor goed met elkaar te verbinden. Dit zal voor economische winst in de drie landen zorgen en tevens is het op milieugebied beter om vliegen tussen de Beneluxlanden omlaag te brengen door meer treinreizen aan te bieden. Er dient onderzocht te worden in welke mate de ov-systemen van de landen aan elkaar geknoopt kunnen worden, zowel op het gebied van railstypen, regelgeving en in- en uitchecken. Ik zal in overleg met mijn Belgische en Luxemburgse collega’s kijken wat de mogelijkheden zijn.
 
Getekend,
 
/u/LucasV98
 
Minister van Klimaat en Infrastructuur
 
---
 
Bronnen:
 
**[1]**: https://www.reddit.com/r/RMTK/comments/d29t81/ks0035_kamerbrief_aangaande_een_update_van_het/
**[2]**: https://www.reddit.com/r/RMTK/comments/dkz47t/ks0038_kamerbrief_aangaande_het_klimaatplan_en_de/
**[3]**: https://www.reddit.com/r/RMTK/comments/dy8u9e/ks0041_kamerbrief_over_de_vorderingen_van_de/
**[4]**: https://www.reddit.com/r/RMTK/comments/d5782p/ks0036_kamerbrief_aangaande_diverse/
**[5]**: https://www.reddit.com/r/RMTK/comments/dljb5q/ks0039_kamerbrief_aangaande_diverse_moties/

---
 
###Deze kamerbrief is ingediend door /u/LucasV98 namens de regering

###De eerste lezing loopt tot 15-12-2019