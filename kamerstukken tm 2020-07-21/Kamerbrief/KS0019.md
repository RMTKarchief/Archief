## Kamerbrief aangaande klimaatnota en klimaatplannen 
 
###Kamerbrief aangaande klimaatnota en klimaatplannen

12-06-2019

Voorzitter,

Via deze weg wil ik laten weten dat ik, ondanks schijnbare afwezigheid in de kamer, het ministerie en ik hard aan het werk zijn geweest voor een klimaatplan, zoals gesteld in de Wet CO2 reductie. Ik kan de kamer informeren dat nog vóór het reces deze nota klaar zou moeten zijn. Hierin wordt aan de eisen van deze wet voldaan, opgesplitst in een klimaatplan, een emissiebudget en een klimaatbegroting. Het laatste hiervan zal ook veel gebeuren in nauwe samenwerking met mijn collega /u/timelapse00. Hierin wordt samengevat weergegeven wat er de afgelopen jaren plaats heeft gevonden aan relevante situaties en beeldvorming. Maar er wordt voornamelijk een blik op de toekomst geworpen, waarbij beleid uitgestippeld wordt. bij het niveau van detail zal rekening gehouden worden met de termijn die hiervoor staat. Hierin zal niet alleen gekeken worden naar de komende 10 jaar, want dit is op het vlak van klimaat uiteraard kortzichtig. Er wordt rekening gehouden met een uitgestippeld plan als houvast wat als langetermijnsplan dient te gelden, of minstens te adviseren. Hier zal het beleid op geaccordeerd worden.

In het beleid zullen in ieder geval, maar niet beperkt tot, de zaken die de Staten-Generaal heeft aangedragen meegenomen worden. Zoals de sluiting van de kolencentrales, het terugdringen van de uitstoot van lachgas, het bemoedigen van kortdurige samenwerking van kassen en fossiele elektriciteitscentrales (waar toelaatbaar), versneld onderzoek en initiatief in de kernenergie, bemoediging van het openbaar vervoer en andere zaken. Op deze manier probeert men de fossiele uitstoot terug te dringen, de opname van de gassen te bevorderen, en het wegvallen van de fossiele energie effectief op te vangen.

Wanneer de Staten-Generaal nog suggesties, opmerkingen of dergelijke zaken heeft alvorens het afronden van deze nota en beleidsplan, ben ik absoluut bereid alle aangedragen zaken te overwegen.

Minister van Infrastructuur en Milieu,

/u/RkRs21

---

##Ingediend door /u/RkRs21 namens de regering

##De eerste lezing loopt tot 20-06-2019