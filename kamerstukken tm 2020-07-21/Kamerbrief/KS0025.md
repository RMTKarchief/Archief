## Kamerbrief betreft reactie op aangenomen moties K&N 
 
##Kamerbrief betreft reactie op aangenomen moties K&N

*Datum: 22-7-2019*

Geachte Voorzitter,

Als verdere reactie op de aangenomen moties schrijf ik deze brief. Hieronder zal per motie worden aangegeven wat er met de moties zal worden gedaan.

Motie tot beperking ontbossing in Nederland (M0044)^[1] & Motie tot vergroting budget natuurbehoud (M0047)^[2] Deze moties roepen op tot het beperken van ontbossing in Nederland en een vergroting van het budget. Beide moties zullen worden meegenomen in de begroting. Het budget voor staatsbosbeheer zal worden verhoogd en dit zal worden ingezet voor de aankoop van grond en de vernatuurlijkisering van die grond. Ook gaan we kijken naar verdere wetgeving.

Motie tot de vermindering van het gebruik van pesticiden in Nederland (M0050)^[3] & Motie tot reductie uitstoot lachgas in de industrie (M0062)^[4] We zullen onderzoeken welke maatregelen nodig zijn. Dit zal gebeuren in samenspraak met de minister van financiën. Als er vorderingen zijn dan zal ik uw kamer dit laten weten. Natuurmaatregelen zoals staan in M0050 zullen ook worden meegenomen.

Motie tot betere bereikbaarheid Zeeland (M0072)^[5] We gaan als ministerie verder in overleg met de provincie en gaan kijken naar wat er mogelijk is. Zij zullen in ieder geval bij de nieuwe uitbesteding van het OV hogere eisen stellen.

Motie tot verbetering internationaal openbaar vervoer (M0073)^[6] Internationaal openbaar vervoer is een van de belangrijkste punten voor mijn ministerie. Zeker omdat de vliegtaks de vraag drukt, maar niet de wens om te reizen. Daarom zal ik met de minister van buitenlandse zaken in overleg gaan in EU-verband om te kijken waar we kunnen investeren. Verder zullen wij kijken naar manieren om met de bestaande infrastructuur het aantrekkelijker te maken om internationale lijnen te hebben. Denk bijvoorbeeld aan een gereduceerd tarief voor slaaptreinen tussen bepaalde tijden.

Motie tot onderzoek doen naar milieuplafonds (M0074)^[7] Naar aanleiding van de motie die oproept tot het onderzoek doen naar milieuplafonds bij vliegvelden heb ik het RIVM opdracht gegeven milieumetingen (fijnstof, CO2, geluid) te laten verrichten op verschillende plekken rondom Nederlandse luchthavens. Tegelijkertijd zal het planbureau voor de leefomgeving een onderzoek doen naar de theoretische mogelijkheid en wenselijkheid van zo’n plafond. Op basis van dit onderzoek kan dan ook worden gekeken of een eventuele uitvoering van de motie gaat gebeuren op basis van jaarlijkse metingen of een theoretisch kader waarin er wordt gerekend met de gegevens die bekend zijn. Naar aanleiding van vragen in de kamer wil ik ook nog duidelijk maken dat als het komt tot een uitvoering van deze motie noodgevallen, traumaheli's, politiehelikopters en brandvliegtuigen of helikopters worden uitgesloten van deze regelgeving.

Getekend,

/u/123ricardo210

Minister van Klimaat en Natuur

---

Bron:

**[1]**: https://old.reddit.com/r/RMTK/comments/bdvyaj/m0044_motie_tot_beperking_ontbossing_in_nederland/

**[2]**: https://old.reddit.com/r/RMTK/comments/bgkw11/m0047_motie_tot_vergroting_budget_natuurbehoud/?

**[3]**: https://www.reddit.com/r/RMTK/comments/bjxm9b/m0050_motie_tot_de_vermindering_van_het_gebruik/

**[4]**: https://www.reddit.com/r/RMTK/comments/buv49l/m0062_motie_tot_reductie_uitstoot_lachgas_in_de/

**[5]**: https://reddit.com/r/RMTK/comments/c5cgq4/m0072_motie_tot_betere_bereikbaarheid_zeeland/

**[6]**: https://old.reddit.com/r/RMTK/comments/c5sd9y/m0073_motie_tot_verbetering_internationaal/?

**[7]**: https://old.reddit.com/r/RMTK/comments/c67sej/m0074_motie_tot_onderzoek_doen_naar_milieuplafonds/?

---

###Ingediend door /u/123ricardo210 namens de regering

###De eerste lezing loopt tot 10-08-2019