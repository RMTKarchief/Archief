## Motie tot het toestaan van het Standaardfries in het parlement bij het stemmen 
 
###Motie tot het toestaan van het Standaardfries in het parlement bij het stemmen

De Kamer,

gehoord de beraadslaging,

constaterende, dat Standaardfries één van de twee officiële bestuurstalen van Nederland is;

constaterende, dat een aanzienlijk deel van de Nederlandse bevolking het Westerlauwersfries als moedertaal heeft;

constaterende, dat het Westerlauwersfries een minderheidstaal buiten de provincie Fryslân is;

constaterende, dat de Friese taal op meerdere plekken dreigt uit te sterven^(**[1]**);

overwegende, dat men zich in de moedertaal het beste uit kan drukken;

overwegende, dat behoud van de Friese talen belangrijk voor het Friese- en Nederlandse cultuurlandschap is;

overwegende, dat men een taal eerder gebruikt en doorgeeft wanneer deze taal een hoge status geniet;

overwegende, dat het verbreden van het gebruiksgebied van het Standaardfries tot een betere deelname van burgers met een Friese moedertaal in het publieke bereik leidt;

overwegende, dat het hanteren van twee bestuurstalen tot een grotere belasting van het bestuurlijk verkeer kan leiden;

overwegende, dat het hanteren van twee bestuurstalen bij het stemmen tot een miniem grotere belasting van het bestuurlijk verkeer leidt;

verzoekt de regering om een wet te formuleren die het Standaardfries bij de stemmingen in de Eerste- en Tweede Kamer toestaat, in aanwezigheid van een tolk;

verzoekt de regering een plan te maken voor het behoud van de Friese talen binnen de Nederlandse landgrenzen,

en gaat over tot de orde van de dag.

---

**[1]:** _Van den Berg, J. Friese taal dreigt uit te sterven: Het is 'fiif foar tolve'. Geraadpleegd op 9 december 2018, van https://www.volkskrant.nl/nieuws-achtergrond/friese-taal-dreigt-uit-te-sterven-het-is-fiif-foar-tolve-~b6f799d5/_

---

###Ingediend door /u/LordAverap namens SP,
###met steun van: /u/ToukieDatak (SDC), /u/ianwitten (FSP), /u/-___-_ (D’18)
###De eerste lezing loopt tot donderdag, 13 december 2018. 