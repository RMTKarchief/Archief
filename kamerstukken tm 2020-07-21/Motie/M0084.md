##M0086 Moties ingediend bij debat over de toekomst van de publieke omroep 
 
##M0083: Motie tot verdere samenwerking NPO en VRT


De Kamer,

gehoord de beraadslaging,

constaterende, dat de overheid de taak heeft de Nederlandse taal te bevorderen;

constaterende, dat de NPO minder eigen producties heeft dan vroeger;

constaterende, dat de NPO in voorgaande jaren heeft moeten bezuinigen;

overwegende, dat samenwerking met de VRT goed zou zijn voor het bevorderen van de Nederlandse taal als geheel;

overwegende, dat de NPO en de VRT op deze manier internationaal gezien sterker staan en betere producties kunnen produceren;

overwegende, dat via deze weg kostenbesparingen worden gerealiseerd;

verzoekt de minister om in overleg te gaan met zijn Vlaamse collega voor betere samenwerking tussen de VRT en de NPO,

en gaat over tot de orde van de dag.

---

###Deze motie is ingediend door /u/123ricardo210 (SP)

---

##M0084: Motie tot vergroting van de reclamemogelijkheden van de NPO in tijden van lage kijkcijfers

De Kamer,

gehoord de beraadslaging,

constaterende, dat de NPO op deze manier meer reclame-inkomsten kan krijgen;

overwegende, dat de NPO volgens eigen zeggen geld tekort komt;

verzoekt de minister om de mogelijkheden voor de NPO om reclame te maken tussen 2300 en 0600 te vergroten naar zeven minuten per uur,

en gaat over tot de orde van de dag.

--- 

###Deze motie is ingediend door /u/123ricardo210 (SP)

---

##M0085: Motie tot vergroten van de mogelijkheden tot samenwerking met streamingbedrijven voor de NPO


De Kamer,

gehoord de beraadslaging,

constaterende, dat de NPO op deze manier voor minder geld meer kan produceren;

overwegende, dat de NPO volgens eigen zeggen geld tekort komt;

overwegende, dat de NPO zo een publiek bereikt groter dan alleen Nederland en zo een sterker merk wordt;

verzoekt de minister om de mogelijkheden voor de om het makkelijker te maken voor de NPO om samen te werken met streamingbedrijven of andere, bij voorkeur publieke, omroepen,

en gaat over tot de orde van de dag.

--- 

###Deze motie is ingediend door /u/123ricardo210 (SP)

---

##M0086: Motie tot zendtijd voor lokale omroepen op de NPO


De Kamer,

gehoord de beraadslaging,

constaterende, dat lokale talen en dialecten in Nederland dreigen uit te sterven;

constaterende, dat de NPO volgens eigen zeggen geld tekort komt; overwegende, dat de NPO zo haar zendtijd gedeeltelijk kan vullen met het beste van lokale omroepen;

verzoekt de minister om het mogelijk te maken voor lokale omroepen, zowel provinciaal als gemeentelijk, om zendtijd te krijgen op de zenders van de NPO, hierin specifiek meenemend de lokale omroepen die minderheidstalen of -dialecten vertegenwoordigen,

en gaat over tot de orde van de dag.

--- 

###Deze motie is ingediend door /u/123ricardo210 (SP)

###De eerste lezing loopt tot 26-07-2019