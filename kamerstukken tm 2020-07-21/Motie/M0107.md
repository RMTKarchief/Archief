## Motie tot gelijk visumbeleid door de Verenigde Staten voor alle lidstaten van de Europese Unie. 
 
##Motie tot gelijk visumbeleid door de Verenigde Staten voor alle lidstaten van de Europese Unie

De Kamer,

gehoord de beraadslaging,

constaterende, dat inwoners van de lidstaten Bulgarije, Kroatië, Polen en Roemenië geen visumvrije toegang tot de Verenigde Staten hebben;

constaterende, dat deze lidstaten wel visumvrije toegang moeten geven aan dragers van een Amerikaans paspoort;

constaterende, dat dit in strijd is met verordeningen 1289/2013 en 539/2001 van de Europese Unie die volledige wederkerigheid op visumgebied nastreven tussen de Europese Unie en derden;

overwegende, dat ongeacht het feit dat Bulgarije, Kroatië en Roemenië geen Schengenlanden zijn, er toch geen eigen visumbeleid gevoerd kan worden;

overwegende, dat deze landen hierdoor afhankelijk zijn van het visumbeleid van de Europese Unie;

overwegende, dat deze landen geen eigen overeenkomsten kunnen sluiten met staten buiten de Europese Unie betreffende wederkerige visumvrije toegang tussen de betrokken staten;

verzoekt de regering dit onderwerp ter discussie te stellen binnen de Europese Unie met als doel deze situatie met de Verenigde Staten zo vlot mogelijk op te lossen,

en gaat over tot de orde van de dag.

--- 

###Deze motie is ingediend door /u/TheRealJanSanono namens de SP

###De eerste lezing loopt tot 15-09-2019