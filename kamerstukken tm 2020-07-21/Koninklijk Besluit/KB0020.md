##Besluit tot wijziging van de lijsten behorende bij de Opiumwet 
 
###Wijziging van de lijsten behorende bij de Opiumwet, in verband met W0039 en de verschuiving van verscheidene middelen

Op de voordracht van de Minister van Volksgezondheid en Sociale Zaken,

Gelet op artikel 3a, tweede en derde lid, van de Opiumwet;

Gelet op artikel 18 van de Opiumwet;

Gelet op het RIVM rapport [Ranking van Drugs](https://www.rivm.nl/bibliotheek/rapporten/340001001.pdf);

Hebben goedgevonden en verstaan:

###ARTIKEL I

Lijst I, behorende bij de Opiumwet, wordt als volgt gewijzigd:

1. De rij bevattende de tekst «hennepolie» in de kolom ‘andere benamingen’ wordt geschrapt.

2. De rij bevattende de tekst «3,4-methyleendioxymethamfetamine, MDMA» in de kolom ‘andere benamingen’ wordt geschrapt.

3. De rij bevattende de tekst «LSD» in de kolom ‘andere benamingen’ wordt geschrapt.

###ARTIKEL II

Lijst II, behorende bij de Opiumwet, wordt als volgt gewijzigd:

1. De rij bevattende de tekst «hasjiesj» in de kolom ‘andere benamingen’ wordt geschrapt.

2. De rij bevattende de tekst «hennep» in de kolom ‘andere benamingen’ wordt geschrapt.

3a. De tekst «Paddo’s» wordt geschrapt.

3b. De tabellen getiteld ‘A: paddenstoelen die van nature de stof psilocine of psilocybine bevatten’ en ‘B: paddenstoelen die van nature muscimol en iboteenzuur bevatten’ worden geschrapt.

4. De rij bevattende de tekst «Qat» in de kolom ‘andere benamingen’ wordt geschrapt.

5. Voor de tekst die betrekking heeft op het middel mazindol wordt ingevoegd:

a. in de kolom ‘International Non-proprietary Name (INN)’:
lysergide;

b. in de kolom ‘andere benamingen’:
LSD

###ARTIKEL III

Lijst III, behorende bij de Opiumwet, wordt als volgt gewijzigd:

1. Er wordt ingevoegd:

a. in de kolom ‘International Non-proprietary Name (INN)’:

-;

b. in de kolom ‘andere benamingen’:

cannabis

c. in de kolom ‘nadere omschrijving’:

Elk deel van de plant van het geslacht Cannabis (hennep), inclusief concentraat hiervan, met uitzondering van de zaden.

2. Er wordt ingevoegd:

a. in de kolom ‘International Non-proprietary Name (INN)’:

-;

b. in de kolom ‘andere benamingen’:

3,4-methyleendioxymethamfetamine, MDMA

c. in de kolom ‘nadere omschrijving’:

(±)-N,alfa-dimethyl-3,4-(methyleendioxy)-fenethylamine

3. Er wordt ingevoegd:

a. in de kolom ‘International Non-proprietary Name (INN)’:

-;

b. in de kolom ‘andere benamingen’:

Qat;

c. in de kolom ‘nadere omschrijving’:

de bladeren en takjes van de plant Catha Edulis Forsk

###ARTIKEL IV

Dit besluit treedt in werking met ingang van 1 februari 2020.
Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.

De Minister van Volksgezondheid en Sociale Zaken, /u/MerijnZ1
---

###Nota van toelichting

Nederland staat internationaal bekend om zijn liberaal drugsbeleid, terwijl deze lange tijd wettelijk gezien helemaal niet zo liberaal is geweest. Daarom is er recentelijk een wetsvoorstel geweest om dit wel zo te maken, die, na een amendement, ook is aangenomen. Dit wetsvoorstel maakte een derde lijst in de Opiumwet waar middelen op staan waar meer mee is toegestaan, en deze is dan duidelijk ook bedoeld voor minder erge drugs dan die op de andere lijsten. In dit wetsvoorstel werd de minister van Volksgezondheid ook opgeroepen om middelen, met op zijn minst cannabis, aan deze lijst toe te voegen. De vorige minister heeft dit nooit gedaan, dus wordt dat met dit besluit wel gedaan. De middelen Cannabis, Qat en MDMA worden aan deze lijst toegevoegd, en tegelijkertijd, hiernaast, wordt LSD verplaatst van lijst I naar lijst II, en worden paddo’s volledig van de opiumwet verwijderd. Dit alles is besloten op basis van een RIVM rapport over de gevaren van verscheidene soorten drugs.

###Deze algemene maatregel van bestuur is ingediend door de Minister van Volksgezondheid en Sociale Zaken, /u/MerijnZ1, namens de regering

###De eerste lezing loopt tot 25-01-2020