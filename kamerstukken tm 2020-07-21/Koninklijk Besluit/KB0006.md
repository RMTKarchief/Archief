## Besluit minimumjeugdloon 
 
###Besluit minimumjeugdloon


Wij, /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz.
Op de voordracht van de Minister van Volksgezondheid en Sociale Zaken en de Minister van Financiën en Economische Zaken;
Gelet op de artikelen 7, derde lid^[1], en 8, derde en vierde lid^[2], van de Wet minimumloon en minimumvakantiebijslag; Hebben goedgevonden en verstaan;

####Artikel 1

Het Besluit van 29 juni 1983, houdende vaststelling van een minimumjeugdloonregeling^[3] wordt als volgt gewijzigd:

A.
Artikel 2, eerste lid, komt te luiden:

1. Het minimumloon waarop artikel 1 recht geeft, bedraagt voor de hierna te onderscheiden leeftijdscategorieën het daarbij aan te geven percentage van het minimumloon, dat geldt ingevolge de artikelen 8, eerste lid, en 14 van de Wet minimumloon en minimumvakantiebijslag:

    de 21-jarigen: 87½

    de 20-jarigen: 75

    de 19-jarigen: 62½

    de 18-jarigen: 50

    de 17-jarigen: 39½

    de 16-jarigen: 34½

    de 15-jarigen: 30.

B.
Artikel 3, eerste lid, komt te luiden:

1. In afwijking van artikel 2 bedraagt het minimumloon waarop artikel 1 recht geeft, voor werknemers die werkzaam zijn op basis van een arbeidsovereenkomst die is aangegaan in verband met een beroepsbegeleidende leerweg als bedoeld in artikel 7.2.2 van de Wet educatie en beroepsonderwijs in de hierna te onderscheiden leeftijdscategorieën het daarbij aan te geven percentage van het minimumloon, dat geldt ingevolge de artikelen 8, eerste en vierde lid, en 14 van de Wet minimumloon en minimumvakantiebijslag:

    de 21-jarigen: 87½

    de 20-jarigen: 70

    de 19-jarigen: 52½

    de 18-jarigen: 45½

    de 17-jarigen: 39½

    de 16-jarigen: 34½

    de 15-jarigen: 30.

####Artikel 2

Dit besluit treedt in werking met ingang van 1 juli 2019.

####Artikel 3

Dit besluit wordt aangehaald als: Besluit minimumjeugdloon.

####Toelichting

De huidige situatie rondom het minimumjeugdloon is oneerlijk en bovendien onhoudbaar. Het kabinet vindt een afschaffing van het minimumjeugdloon boven de 18 jaar te ver gaan en vreest in deze situatie een groot negatief effect voor de werkgelegenheid onder jonge volwassenen. Daarom kiest dit kabinet voor een eerlijkere verdeling van de staffeling door deze te verhogen en op een lineaire schaal te plaatsen.

---

**[1]**: https://wetten.overheid.nl/jci1.3:c:BWBR0002638&hoofdstuk=II&artikel=7&z=2019-01-01&g=2019-01-01 

**[2]**: https://wetten.overheid.nl/jci1.3:c:BWBR0002638&hoofdstuk=II&artikel=8&z=2019-01-01&g=2019-01-01 

**[3]**: https://wetten.overheid.nl/BWBR0003599/2017-07-01 

---

##Ingediend door /u/supertanno namens de regering in samenspraak met /u/timelapse00

##De eerste lezing loopt tot 03-06-2019