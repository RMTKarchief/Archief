##Koninklijk Besluit van 27 januari 2020, houdende het verlenen van vrijstelling op de in de Algemene Rustwet vervatte verboden, het wijzigen van het Arbeidstijdenbesluit en het regelen van inwerkingtreding van de Algemene Rustwet 
 
Wij /u/Dekoul, bij de gratie Gods, Koning der Nederlanden, Prins van Oranje-Nassau, enz. enz. enz.
	
Op voordracht van Onze Minister van Financiën en Economische Zaken d.d. 27 januari 2020;
	
Gelet op artikel 13 van de Algemene Rustwet en artikel 5:12, eerste lid, van de Arbeidstijdenwet;;
	
Hebben goedgevonden en verstaan:

###Artikel 1
	
In dit besluit wordt verstaan onder:
	
wet: de [Algemene Rustwet](https://www.reddit.com/r/RMTK/comments/eo3tv9/w0062_wet_tot_het_samenvoegen_van_de_rustwetten/);

automaat: een toestel, waaruit goederen, hetzij door inwerping van geldstukken, hetzij door betaling op andere wijze, kunnen worden betrokken, zonder dat daartoe onmiddellijke medewerking van andere personen dan degene, die de goederen betrekt, vereist is.
	

###Artikel 2
	
1. De in artikel 12, eerste lid, van de wet vervatte verboden gelden niet ten aanzien van:
	
a. apotheken;
			
b. winkels in of op het terrein van ziekenhuizen en verpleeghuizen, waar uitsluitend of hoofdzakelijk eet- en drinkwaren, prentbriefkaarten, nieuwsbladen en tijdschriften alsmede bloemen en planten plegen te worden verkocht;
			
c. ten aanzien van winkels in een station als bedoeld in [artikel 26, derde lid, van de Spoorwegwet](https://wetten.overheid.nl/jci1.3:c:BWBR0015007&artikel=26&g=2020-01-14&z=2020-01-14);
			
d. winkels, gelegen op luchtvaartterreinen die opengesteld zijn voor intercontinentaal verkeer;
			
e. een winkel in een benzinestation, mits in die winkel de omzet uit de verkoop van goederen grotendeels wordt behaald uit de verkoop van brandstof en smeermiddelen voor voer- of vaartuigen en van benodigdheden voor gebruik, reiniging of spoedeisende reparaties van voer- of vaartuigen alsmede accessoires daarvoor;
			
f. een winkel in een restaurant, dat is gelegen aan een autosnelweg als bedoeld in [artikel 1, onder c, van het Reglement verkeersregels en verkeerstekens 1990](https://wetten.overheid.nl/jci1.3:c:BWBR0004825&artikel=1&g=2020-01-14&z=2020-01-14), mits in dat restaurant de omzet grotendeels wordt behaald met het verstrekken van maaltijden, dranken en kleine eetwaren voor directe consumptie ter plaatse en het aanbieden van logiesaccommodatie;
			
g. een winkel in een aan een autosnelweg gelegen onderneming waarin de functie van een benzinestation als bedoeld in lid e en van een restaurant als bedoeld in lid f, wordt gecombineerd, mits in die winkel of in relatie tot die winkel de omzet grotendeels wordt behaald uit het totaal van de verkoop van goederen als bedoeld in lid e alsmede het verstrekken van eet- en drinkwaren en het aanbieden van logiesaccommodatie als bedoeld in lid f;
			
h. winkels, waar uitsluitend of hoofdzakelijk goederen ten behoeve van binnenkomende, doorgaande of uitgaande schepen, niet zijnde pleziervaartuigen, plegen te worden verkocht;
			
i. winkels, waar uitsluitend of hoofdzakelijk nieuwsbladen en tijdschriften plegen te worden verkocht.
			
2. De in artikel 12, tweede lid, van de wet vervatte verboden gelden niet:
		
a. in of op het terrein van ziekenhuizen en verpleeghuizen ten aanzien van het te koop aanbieden en verkopen van eet- en drinkwaren, prentbriefkaarten, nieuwsbladen en tijdschriften alsmede bloemen en planten;
			
b. ten aanzien van het te koop aanbieden of verkopen van bloemen en planten in een station als bedoeld in [artikel 26, derde lid, van de Spoorwegwet](https://wetten.overheid.nl/jci1.3:c:BWBR0015007&artikel=26&g=2020-01-14&z=2020-01-14) dan wel op een afstand van ten hoogste honderd meter daarvan;
			
c. op luchtvaartterreinen die opengesteld zijn voor intercontinentaal verkeer;
			
d. ten aanzien van het te koop aanbieden en verkopen van goederen ten behoeve van binnenkomende, doorgaande of uitgaande schepen, niet zijnde pleziervaartuigen;
			
e. ten aanzien van het te koop aanbieden en verkopen van nieuwsbladen en tijdschriften.

###Artikel 3
	
Het Arbeidstijdenbesluit wordt als volgt gewijzigd:
	

A
	
Artikel 4.2:1 komt te luiden:


a. In afwijking van de artikelen 5:7, tweede lid, onder a, en 5:8, eerste lid, van de wet kan dit artikel worden toegepast.
	
	
b. De werkgever organiseert de arbeid voorafgaand aan feestdagen van de eerste en tweede lijst zodanig dat de werknemer van 18 jaar of ouder in de aaneengesloten periode van 7 dagen voorafgaand aan die dag ten hoogste 2 maal 14 uren per dienst onderscheidenlijk per nachtdienst arbeid verricht, indien de aard van de arbeid of de bedrijfsomstandigheden dit in verband met die feestdag met zich brengen.
	
	
c. Indien een door godsdienstige of levensbeschouwelijke opvattingen ingegeven andere dag dan een dag als bedoeld in het tweede lid de aard van de arbeid of de bedrijfsomstandigheden beïnvloedt op een wijze die gelijkenis vertoont met de beïnvloeding van een in dat lid bedoelde dag, is dat lid van overeenkomstige toepassing.
		
###Artikel 4
	
Ingetrokken wordt:
	
a. het [Besluit ex artikel 4, vierde lid, en artikel 5, tweede lid, der Zondagswet](https://wetten.overheid.nl/BWBR0002122/1989-08-01);

b. het [Vrijstellingsbesluit Winkeltijdenwet](https://wetten.overheid.nl/BWBR0007953/2015-07-04).
	
###Artikel 5
	
De Algemene Rustwet treedt inwerking op 1 september 2020.
	
###Artikel 6
	
Dit besluit kan worden aangehaald als Vrijstellingenbesluit Algemene Rustwet.
	
###Artikel 7
	
Dit besluit treedt inwerking op 1 september 2020.
	
Onze Minister van Financiën en Economische Zaken is belast met de uitvoering van dit besluit, dat in de Staatscourant zal worden geplaatst.
	
Den Haag, 27 januari 2020

/u/Dekoul
	
###Dit Koninklijk Besluit is ingediend door /u/House_of_Farts namens de regering.
	
###De eerste lezing loopt tot 07-02-2020
	
