##Amendement tot wijziging W0108: Wet verbeteren huurbescherming voor huurders van ligplaatsen 
 
## Amendement tot wijziging W0108: Wet verbeteren huurbescherming voor huurders van ligplaatsen

---

###Artikel I

Artikel III wordt hernummerd tot Artikel IV

###Artikel II  

Na Artikel II wordt een Artikel III ingevoegd, luidende:  
  
De Wet op de huurtoeslag wordt als volgt gewijzigd:  

###A

Artikel 1 wordt als volgt gewijzigd:  

1. Er wordt een lid m toegevoegd, luidende:  

	m. woonboot: Een voor bewoning bestemd drijvend object dat is afgemeerd op een daarvoor bestemde plek in het water en niet op duurzame wijze met de grond is verenigd.  

2. Lid c komt als volgt te luiden:  

	c. huurder: persoon die zijn hoofdverblijf heeft in een door hem gehuurde woning, daaronder begrepen een woonwagen of woonboot, tenzij:  
	
###B

Artikel 5, lid 1b komt te luiden:  

	b. in geval van huur van een woonwagen of woonboot zonder eigen aandrijving het bedrag dat verschuldigd is voor de huur van de standplaats.  

###C

Er wordt een lid 4 ingevoegd aan artikel 11, luidende:  

4. Voor de huur van een woonboot zonder eigen aandrijving wordt slechts een huurtoeslag toegekend, indien deze:  

	a. is geplaatst op een ligplaats zoals gedefinieerd in artikel 236a van boek 7 van het Burgerlijk Wetboek, en   

	b. Voldoet aan minimaal een van de volgende eisen:  

		1ยบ. Voldoet aan de eisen daaraan gesteld krachtens de Woningwet, of  

		2ยบ. Heeft een bouwjaar ouder dan het jaar waarin de Wet verbeteren huurbescherming voor huurders van ligplaatsen in werking is getreden.  

---

**Dit Amendement is ingediend door /u/MerijnZ1 namens de Regering**

Toelichting: W0108 is een mooi voorstel en moet dan zeker ook aangenomen worden. Dhr /u/TheJelleyFish stelde echter de terechte vraag of deze wet ook het ontvangen van huurtoeslag mogelijk zou maken voor woonboten, waarop het antwoord helaas 'nee' was. Dit moest natuurlijk wel het geval zijn, en daarom deze wijziging. Hiermee kunnen ook woonbootbewoners aanspraak maken op de huurtoeslag.