Partij van de Arbeid (PvdA)

ONDERWIJS, CULTUUR, WETENSCHAP EN INNOVATIE

Goed en toegankelijk onderwijs is de kern van een gezonde toekomst voor Nederland. Het geeft iedereen de kans zich te ontwikkelen en een waardevolle bijdrage te leveren aan de maatschappij. Toch heeft het onderwijs in Nederland aan terrein verloren. Er is vaak een tekort aan docenten en de docenten die er zijn hebben niet meer de status en autoriteit die hen vroeger kenmerkte. De PvdA wil het onderwijs haar statuur teruggeven door forst te investeren over de hele breedte in kwalitatief goed onderwijs waar iedereen aan kan deelnemen.

WERK EN SOCIALE ZEKERHEID

Tijdens de economische crisis zijn meer mensen hun baan verloren en moeten velen een beroep doen op de overheid. Nu Nederland uit de crisis komt is het tijd om verder te kijken. De Partij van de Arbeid is ook de Partij vóór de Arbeid en streeft naar een toekomst waarin iedereen kans heeft op een baan en niet teruggehouden wordt door wat dan ook. Als het dan even minder gaat zorgen we samen voor een vangnet.

VEILGHEID EN JUSTITIE

Nederland verdient échte veiligheid, geen onzinnige regeltjes en slecht functionerende maatregelen die criminaliteit niet tegen gaan of zelfs juist aanwakkeren. De PvdA kijkt hier juist niet naar het verhogen van straffen en het vergroten van politiekorpsen. Wij zullen de maatschappij structureel veiliger maken door de oorzaken van criminaliteit aan te pakken. Door bijvoorbeeld beter onderwijs, de legalisering van drugs en een betere rehabilitatie van zij die van het pad geraakt zijn creëren wij die échte veiligheid.

DUURZAAMHEID EN MILIEU

De wereld die wij achterlaten lijkt steeds grijzer te worden tenzij we voor een ommekeer zorgen. Nederland loopt nu achter in de duurzaamheidsdoelstellingen van de Europese Unie. De Partij van de Arbeid wil van Nederland een koploper maken op dit gebeid, zodat we het goede voorbeeld kunnen geven aan de rest van de wereld. Daarnaast kunnen we door deze innovatie onafhankelijk worden van fossiele brandstoffen uit het buitenland.

ZORG EN VOLKSGEZONDHEID

De Nederlandse zorg is dit jaar wederom gekozen tot de beste van de wereld. Nederland is dan ook één van de weinige landen die al jaren lang in de top meedraait. De kwaliteit is constant en dat wil de PvdA behouden. Wel constateren wij dat Nederland op meerdere gebieden achterloopt en dat de inkomstenverdeling binnen de zorg niet op orde is.

IMMIGRATIE EN ASIEL

De PvdA zet in op een menselijk immigratiebeleid. Nederland is een veilig land, we hebben de plicht die veiligheid met oprechte asielzoekers te delen. Mensen die op de vlucht zijn voor oorlog en de schending van hun mensenrechten verdienen opvang en een eerlijke asielprocedure.

EUROPESE UNIE

De PvdA gelooft in Europa. Wij geloven dat samenwerking op Europees niveau voor alle lidstaten op elk vlak een vooruitgang kan zijn. Dit betekent echter niet dat wij de EU willen houden zoals hij nu is. De EU kan transparanter en democratischer.

BUITENLAND EN DEFENSIE

De Partij van de Arbeid bouwt mee aan een wereld zonder conflicten en armoede. Daarom is ons buitenlandbeleid helemaal gericht op het ondersteunen van opkomende economieën, het verlenen van ontwikkelingshulp en het bewaken van mensenrechten.

FINANCIËN EN ECONOMIE

De PvdA streeft naar een sterke en eerlijke economie. In ons Nederland krijgt iedereen zijn kans op geluk, maar zorgen we ook samen ervoor dat er niemand achterblijft. Dit betekent dat de sterkste schouders de zwaarste lasten moeten dragen. Daarnaast bouwen we aan financiële instellingen die in dienst staan van de samenleving, zodat er geen onverantwoorde risico’s meer kunnen worden genomen.